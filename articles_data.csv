ID,Title,Date,Image,Text
3192897,طائب: آمریکا به دنبال جنگ مدیریت شده است,۱۳ آبان ۱۴۰۳ - ۱۷:۲۵,https://newsmedia.tasnimnews.com/Tasnim/Uploaded/Image/1403/08/13/1403081317261582131359964.jpg,به گزارش خبرنگار دانشگاهخبرگزاری تسنیم، مراسم بزرگداشت سالروز تسخیر لانه جاسوسی (13 آبان) به همت جامعه اسلامی دانشجویان دانشگاه تهران امروز در سالن شهید درودیان دانشکده حقوق و علوم سیاسی این دانشگاه با حضور جمعی از دانشجویان برگزار شد. حجت الاسلام حسین طائب مشاور عالی فرماندهی سپاه پاسداران و رئیس سابق سازمان اطلاعات سپاه پاسداران در این مراسم با اشاره به سه اتفاقی که طی 15 سال در 13 آبان‌ها رخ داده است، گفت: آمریکایی‌ها به شاه دستور دادند که قانونی را تصویب کند که طی آن یک نوع صیانت برای شهروندان آمریکایی داشته باشد. این اتفاق افتاد و در کابینه اعلم مصوبه کاپیتولاسیون در سال 42 تصویب می‌شود. وی ادامه داد: امام (ره) مقابل این کاپیتالاسیون می‌ایستد و در سخنرانی تاریخی خود می‌گوید اگر به یک سگ آمریکایی در ایران تعرض شود شاه مملکت بازخواست خواهد شد. پس از این سخنان شب 13 آبان به خانه امام در قم یورش بردند و با یک هواپیمای نظامی ایشان را تبعید کردند. حجت الاسلام طائب یادآور شد: 14 سال گذشت و انقلاب اوج گرفت و در روز 13 آبان در اوج مبارزه مردم با رژیم دیکتاتوری شاه، رژیم 56 نفر را به شهادت رساند که میان آنها تعدادی دانش آموز هم بودند و مبدا روز دانش آموز شد. پس از آن امام پیام داد که صبوری کنید پیروزی نزدیک است. چندماه بعد انقلاب اسلامی پیروز شد و ورق برگدانده شد. رئیس سابق سازمان اطلاعات سپاه پاسداران خاطرنشان کرد: پس از پیروزی انقلاب، مقر سفارت امریکا به یک مرکز فرماندهی و هدایت ضد انقلاب ایرانی و عاملی برای تثبیت نشدن انقلاب ایران تبدیل شد. سفارت آمریکا شبکه هدایت ناامنی در داخل شده بود و به همین خاطر دانشجویان لانه جاسوسی را تصرف کردند که امام آن را انقلاب دوم نامید. وی با طرح این سوال که چرایی راهبرد امریکایی‌ها در مدیریت تنش در مقابل پذیرش هزینه‌های اسراییل در گسترش تنش در تساعدِ در جنگ چیست؟، گفت: آمریکایی‌ها در 249 سال پیش و در بیانیه استقلال خود به 10 عنصر مهم از جمله زندگی، ازادی، خوشبختی، برابری، حقوق بشر و  تعصب مذهبی اشاره می‌کنند و پس از آن با 3 عنصر پرستیژ و قدرت نظامی و ثروت؛ قانون اساسی خود را تصویب کردند و 159 سال با آن حرکت و نقش قدرت نظامی خود را تا پایان جنگ جهانی دوم بیشتر کردند. حجت الاسلام طائب تصریح کرد: آمریکا پس از پایان جنگ جهانی دوم گفت قدرت‌ها در جهان به شرق و غرب یعنی شوروری و آمریکا تبدیل شود، 1948 هم اسراییل را تاسیس کردند. بعد هر دو ایستادند که انقلاب اسلامی شکل نگیرد و برای ما کودتا و جنگ تعریف کردند تا اینکه بوش پدر نظم نوین جهانی با محوریت جهانی اعلام کرد. آنها فکر کردند با فروپاشی شوروری، انقلاب مذهبی ایران نیز با کودتا و جنگ شکست خواهد خورد. لذا قرن 21 را قرن آمریکایی اعلام کردند. اما 35 سال گذشت و رسیدیم به الان که آنها می‌گویند نتوانستیم دهکده جهانی را با مدیریت آمریکا بسازیم. رئیس سابق سازمان اطلاعات سپاه پاسداران جدیدترین استراتژی آمریکایی‌ها را تعیین سرنوشتشان تا سال 2030 عنوان کرد و گفت: آنها می‌خواهند به دکترین نیکسون برسند و با قدرت بخشیدن به اسراییل پیوند بین اعراب و اسراییل را ایجاد کنند و به نوعی آشتی کنان بین آنها برقرار کنند. آنها با جنگ ترکیبی در ایران در سال 1401 یک بار این کار را امتحان کردند و حالا با جنگ نظامی کنترل شده این قصد را دارند. وی در ادامه سخنان خود افزود: آنها 2021 با جهاد اسلامی جنگ را آغاز کردند. آن زمان حماس به کمک جهاد اسلامی نیامد و آنها 11 روز تنها جنگیدند. بعد به حماس رسیدند و با یک طرح هدفمند مثل افزایش مالیات در غزه، محاصره را تنگ تر کردند. همچنین غذا و دارو به مردم غزه نرساندند و با اهانت به مسجد الاقصی و تحریک مردم قصد ایجاد درگیری و تنش و عملیات مقطعی در مرز را داشتند پس ظرف سه ماه، 17 عملیات انجام دادند. حجت الاسلام طائب در جمع دانشجویان دانشگاه تهران گفت: حماس عملیات پیش دستانه انجام داد و در دفاع تهاجم کرد و با عملیات طوفان الاقصی تمام محاسبات اسراییل و امریکا را برهم زد. حالا اسراییل بعد این رسوایی به دنیال یک پیروزی تمام عیار است. همچنین آن طرح آشتی کنان بین اسراییل و اعراب که گفتم فعلا در بایگانی رفته است. رئیس سابق سازمان اطلاعات سپاه پاسداران با اشاره به ترور رهبران حماس به دست اسرائیل اظهار داشت: اسرائیل امروز جنگ را به تساعد رسانده تا بقای خود را حفظ کند. نتانیاهو اگر موفقیت کسب نکند استیضاح خواهد شد. دموکرات‌های امریکا نیز که بعد 2020 همه چیز را گرفتند فکر می‌کردند قدرت را از دست نمی‌دهند اما دادند. الان هم نگران هستند ریاست جمهوری را از دست بدهند و در خصوص 2030 هم می گویند باید تا آن زمان سه تنش بین المللی چین، روسیه و ایران را کنترل کنیم. وی با تاکید بر اینکه ترور دو رهبر حماس به دست اسرائیل تاثیری نداشته و حماس هنوز زنده است، بیان داشت:  امروز از حماس موشک به سمت تل آویو شلیک می‌شود این یعنی حماس زنده است. شما جنگ 33 روزه 2006 را با جنگ امروز مقایسه کنید، آن موقع چقدر پیش روی داشتند حالا چقدر دارند. ارتش آنها فکر می‌کرد می توانند با ترور سید حسن نصرالله حزب الله را تضعیف کنند، اما امروز از چهار موشک حزب الله دوتای آن به تل آویو می‌خورد؛ یعنی 50 درصد موشک های هدایت شونده حزب الله به هدف می‌خورد و تا خانه نتانیاهو می‌رسد و معادلات آمریکایی‌ها را بهم می‌زند. حجت الاسلام طائب ادامه داد: آنها فکر نمی‌کردند وعده صادق دو شکل بگیرد حالا هم فکر می‌کنند وعده صادق 3 رخ نخواهد داد. آمریکا جنگ مدیریت شده می‌خواهد یعنی اسراییل بزند و مقاومت عراق، یمن و ایران نزند و جنگ را برای تضعیف استفاده کند. پس جنگ را تمام نخواهد کرد‌. رئیس سابق سازمان اطلاعات سپاه پاسداران در پاسخ به سوالی در خصوص اینکه راهبرد آمریکایی‌ها در انتخابات ریاست جمهوری ایران چه بود؟ گفت: آنها همیشه در یک دوگانگی در خصوص ایران قرار می‌گیرند که آیا حاکمیت دوگانه به نفعشان است یا کاهش مشارکت؟ تا قبل از این راهبردشان همیشه حاکمیت دوگانه بود، اما در این انتخابات برعکس شد و گفتند مردم ایران 30 درصد بیشتر شرکت نخواهند کرد. در دور اول هم خوشحالی زودهنگام به آنها دست داد، اما دور دوم دیدند این راهبردشان هم فایده ندارد. پس اگر می‌گوییم در جنگ ترکیبی هستیم همیشه باید نقش دشمن را خوب رصد کنیم. وی با اشاره به اینکه آمریکایی‌ها می‌گفتند تا 2030 کاری می‌کنیم که ایران دیگر چالش ما نباشد خاطرنشان کرد: آنها قصد داشتند با این جنگ ترکیبی امنیتی و فشارهای اقتصادی حتما ایران را به دوراهی بکشاند. می‌گفتند ایران یا پای میز مذاکره امتیاز می‌دهد یا منزوی خواهد شد یعنی نه در داخل کاری خواهد کرد و نه از مقاومت حمایت. اما بعد انتخابات ریایت جمهوری کشور ورق برگشت. دولت اقای رییسی تلاش کردند که امریکا موفق نشود. به همین خاطر ما در دولت اقای رییسی شاهد یکپارچی ایران بودیم و حتی روابطمان را با آذربایجان که می‌خواستند بهم بخورد نیز خوب شد. آمریکا قصد داشت دعوای همسایگی با اذربایجان افغانسان و روسیه برای ایران ایجاد کند. حجت الاسلام طائب یکپارچگی داخلی را نیاز مهم امروز کشور دانست و گفت: باید به وجه اشتراک‌ها بیشتر توجه کنیم. رئیس سابق سازمان اطلاعات سپاه پاسداران در پاسخ به سوالی در خصوص صحبت‌های رئیس جمهور در سازمان ملل و چگونگی تاثیر آن بر دیپلماسی کشور گفت: آقای پزشکیان با سبک خودش با امریکایی ها صحبت می‌کند و می‌گوید اگر صلاحتان را زمین بگذارید ما هم زمین می‌گذاریم، پس حالا که زمین نمی‌گذارید ما هم نمی‌گذاریم. در وعده صادق یک آمریکایی‌ها پیام خود را به انگلیس دادند آنها به شهید امیرعبداللیان تماس گرفتند که شما نزنید ما جنگ را تمام می‌کنیم‌، ایشان هم گفته بود ما سر زمان خودش کار را انجام می‌دهیم. اما در وعده صادق دو آمریکایی‌ها دیگر انگلیس را واسطه نکردند وذبه سورت مستقیم و مکتوب همان حرف قبل را تکرار کردند، ما هم همان حرف قبل را زدیم چرا چون که منطق جنگ را میدان تعیین می کند. وی با اشاره به اینکه نتانیاهو تساعد در جنگ را می‌خواهد یادآور شد: وقتی مقر شهید صفی الدین را که زدند گفتند سردار قاآنی هم آنجا بوده و مجروح شده اما براورد اشتباه و گزارش ضعیف داشتند. حجت الاسلام طائب در پاسخ به سوالی در خصوص دست داشتن دشمن در سانحه بالگرد رئیس جمهور نیز گفت: عدله شهادت می‌دهد که این یک سانحه بوده و بیخود نمی‌شود کار دشمن را بزرگ نمایی یا کوچک نمایی کرد و نمی‌شود در مقام تحلیل بدون بررسی و روی حدس و گمان حرفی زد. رئیس سابق سازمان اطلاعات سپاه پاسداران در پاسخ به سوالی در خصوص حادثه چند ماه گذشته در اصفهان نیز گفت: اتفاقی که در اصفهان افتاد را اسرائیلی ها گردن نگرفتند و جلسات متعددی در خصوصش برگزار شد. پدافند هوایی کشور زیر نظر ارتش است و نظر ستاد کل نیروهای مسلح این بود که این اتفاق از داخل اتفاق افتاده است. وی همچنین در خصوص مساله ترور شهید هنیه نیر تصریح کرد: این نیست که بگوییم در جنگ اطلاعاتی و امنیتی ما عقب هستیم نه اینطور نیست بزن و بخور داریم. در ترور هنیه جنگ، جنگ تکنولوژی بود. بپذیرید امریکایی 100 سال در حوزه موشکی جلوتر از ما هستند. بیش از  نیمی از بودجه نظامی کل جهان برای انهاست. ما در آفرد در موشکی به تکنولوژی رسیدیم و در پدافند نیز باید برسیم. اینکه می‌گویند اگر ایران زودتر انتقام شهید هنیه را می‌گرفت شاید اسرائیل سدحسن نصرالله را نمی‌زد تحلیل درستی نیست. راهبرد اسرائیل در تصاعد در جنگ است و کسی که در تصاعد در جنگ است به بازدارندگی دیگر فکر نمی‌کند؛ شما اگر بازدارندگی ایجاد بکنی برای آمریکایی‌ها ایجاد می‌کنی؛ نتانیاهو تصاعد در جنگ را می‌خواهد. بعد از آنکه وعده صادق 2 را انجام دادیم بلافاصله اسرائیل با 85 تن بمب مقر حزب الله و شیخ صفی‌الدین را زد. اینکه به راهبرد تساعد در جنگ اسرائیل باید سرعت داد یا کم کرد همه اینها در میدان مشخص می‌شود. آمریکایی‌ها نمی‌خواهند پای‌شان در جنگ خیس شود؛ اما اسرائیلی‌ها می‌خواهند پای آنها را به جنگ باز کنند. عملیات اسرائیلی‌ها علیه ایران دقیقا در اتاق جنگ پیش‌بینی شده و سناریوی آنها کاملاً خوانده شده بود. حجت الاسلام طائب در سخنان پایانی خود گفت: در وعده صادق 3 مصداق آیه«مِن حَیثُ لا یَحتَسِبُ» را خواهید دید و از آنجایی که فکر نمیکنید تصویر آمریکا و اسرائیل عوض خواهد شد. انتهای پیام/
3192783,آیین رونمایی از شعار هفته بسیج برگزار شد,۱۳ آبان ۱۴۰۳ - ۱۵:۱۴,https://newsmedia.tasnimnews.com/Tasnim/Uploaded/Image/1403/08/13/1403081314562766031357374.jpg,به گزارش گروه دفاعیخبرگزاری تسنیم، آیین رونمایی از شعار هفته بسیج سال 1403 با حضور سردار معروفی معاون هماهنگ‌کننده سازمان بسیج مستضعفین برگزار و طی این مراسم از شعار محوری هفته بسیج سال جاری با عنوان «بسیج با مردم برای مردم» رونمایی شد. سردار معروفی در حاشیه این مراسم اظهار کرد: حضرت امام خمینی (ره) با تشکیل بسیج، آن را به سپاه پاسداران انقلاب اسلامی واگذار کردند و مسئولیت حفاظت و حراست و نگهبانی از انقلاب اسلامی و دستاوردهایش و همچنین پیش‌برندگی و پیش‌روندگی انقلاب را برای سپاه و بسیج ترسیم کردند. وی گفت: فلسفه وجودی سپاه پاسداران انقلاب اسلامی، مثلث اعتقادی، انقلابی و مردمی است که ضلع مردمی آن بسیج مستضعفین است. سردار معروفی با بیان اینکه انقلاب اسلامی با مردم تعریف می‌شود، عنوان کرد: بسیج متعلق به مردم، از مردم، با مردم و برای مردم است و زیبایی بسیج در همه عرصه‌ها مشخص است. معاون هماهنگ کننده سازمان بسیج مستضعفین در ادامه عنوان کرد: مردم 45 سال پای انقلاب اسلامی ایستادند و از همه بحران‌ها عبور کردند و دفاع مقدس را مدیریت کردند و امروز نیز در مقابل همه دشمنان انقلاب اسلامی ایستاده‌اند. سردار معروفی تصریح کرد: بسیج تکیه گاه مردم است چون متعلق به مردم است؛ بسیج متعلق به یک گروه، جناح و یک حزب نیست، چون متعلق به همه ملت ایران است و همه ملت بزرگ ایران در بسیج جای دارند، چون بسیج از آنهاست. معاون هماهنگ کننده سازمان بسیج مستضعفین افزود: وقتی می‌گوییم بسیج با مردم است بدین معناست که با خود مردم، امنیت ساز برای مردم است؛ با خود مردم، اقتصاد را مستحکم و مقاوم می کند؛ با خود مردم، پیگیری مسائل اجتماعی و از بین بردن ناهنجاری‌های این حوزه است؛ با خود مردم، فرهنگ مقاومت و شهادت را ترویج می کند؛ با خود مردم پیش برندگی در حوزه علم و مرجعیت علمی را دنبال می کند. سردار معروفی خاطرنشان کرد: بسیج با مردم و متعلق به مردم است؛ همه مردم در بسیج جای دارند و نگاه بسیج مستضعفین به مردم، قومی و مذهبی و سیاسی نیست؛ بسیج افتخار می کند که جان فدای ملت ایران در همه عرصه‌هاست. انتهای پیام/
3192789,عملیات «وعده صادق ۳» حتمی است,۱۳ آبان ۱۴۰۳ - ۱۵:۱۲,https://newsmedia.tasnimnews.com/Tasnim/Uploaded/Image/1403/08/10/1403081023031783431330734.png,به گزارش خبرنگار گروه دانشگاهخبرگزاری تسنیم، سردار علی فدوی جانشین فرمانده‌کل سپاه پاسداران در دانشگاه شریف و در جمع خبرنگاران در پاسخ به سوالی درباره زمان عملیات وعده صادق 3 (پاسخ به اسرائیل) نیز گفت: درباره جزئیات آن نمی‌توان اظهارنظر کرد اما حتماً انجام خواهد شد. جانشین فرمانده سپاه درپاسخ به سوال یگی درباره برخی اقدامات و رویکردهای دولت آذربایجان گفت: آذربایجان کشور شیعه است و اشتباه حکام  آن‌ها ارتباطی با مردم آن ندارد. وی افزود: برخی از مواقع حکام آن‌ها بدون آگاهی از عواقب و منافع اقداماتی انجام می‌دهند که این فضا نیازمند تعامل است. انتهای پیام/
3192733,فدوی: برخی کشورهای عربی به صهیونیست‌ها کمک می‌کنند,۱۳ آبان ۱۴۰۳ - ۱۴:۵۷,https://newsmedia.tasnimnews.com/Tasnim/Uploaded/Image/1403/08/13/1403081317072691331359594.jpg,به گزارش خبرنگار گروه دانشگاهخبرگزاری تسنیم، سردار علی فدوی، جانشین فرمانده کل سپاه‌ پاسداران در مراسم روز استکبارستیزی دانشگاه صنعتی شریف که به همت بسیج دانشجویی این دانشگاه با عنوان ایستاده بر عهد با اشاره به حادثه 13 آبان و 45 سال تقابل استکبار با انقلاب اسلامی گفت: امام راحل همان روزهای اول انقلاب فرمودند آمریکا هیچ غلطی نمی تواند انجام دهد و با گذشت 45 سال از عمر انقلاب این سخن تحقق یافته است.  آمریکایی ها به اذئان وزیر خزانه داری این کشور که چند وقت پیش با صراحت اعلام کرد در این 45 سال پیروزی در قبال ایران کسب نکردند. وی با اشاره به اینکه امکانات مادی و دنیایی ما با امریکا قابل قیاس نیست ولی چرا دشمن اعتراف می کند که نتوانستیم پیروزی قابل توجهی در قبال ایران کسب کنیم، افزود: خداوند وعده داده اگر در جبهه حق و حزب خدا باشید پیروز هستید به شرط اینکه برای خدا کار کنید و تکالیفی را که او مقدر کرده است انجام دهید‌. فدوی در خصوص وظایف دانشجویان به خصوص دانشجویان شریف، در این روزها گفت: در این 45 سال پای هر کاری رفتیم خدا کمک کرد و موفق شدیم. در برخی حوزه ها ما هیچ دانشی نداشتیم اما وقتی موضوعی را شروع کردیم به مدد بهره هوشی و تلاش جوانان به سرانجام خوبی رسیدیم. وی با اشاره به اینکه باید خود را قوی کنیم، گفت: آنها در حوزه تکنولوژی از ما پیشرفته تر هستند اگر ما بمبی می زدیم و ساختمان 20 طبقه انها پایین می آمد ایا جرات می کردند زنان و کودکان را انگونه مورد هجوم قرار دهند؟ باید قوی شویم و شما دانشجویان باید در این زمینه کمک کنید. خیلی از پروژه های دانشگاههای آمریکایی دفاعی است اما فرق آنها با ما این است که انها در تولیدات خود منفعت مظلومان را در نظر نمی گیرد و دنبال منافع خودشان هستند است اما در این طرف ما دنبال دفاع از مظلوم و ایستادگی در مقابل ظالم هستیم. امری که در این 45 سال انجام شده است. فدوی افزود: بیش از 45 هزار پاسدار شهید داریم و پای کار مظلومان دنیا بودیم و  هستیم. وی در ادامه یکی از خاصیتهای جنگ غزه را برملا شدن دروغ 96 ساله به دنیا درباره رژیم صهیونیستی ذکر کرد و گفت:  مردم دنیا فهمیدند 96 سال به انها دروع گفته بودند و فهمیدند رژیم صهیونیستی اشغالگر است. انها به واقعیتی دست یافتند که بیش از چند سال دروغ بود. به گفته مسئولان رژیم در بیش از 91 درصد کشورهای دنیا علیه اسراییل تظاهرات شد. وی با اشاره به اینکه ایران و مقاومت پای مردم غزه و فلسطین هستند، گفت:  برخی کشورهای عرب کمک کار اسراییل هستند و در پنهان با این رژیم ارتباط دارند اما کشورهای مقاومت مردم فلسطین را تنها نگذاشتند. فدوی از دانشجویان خواست برای مسائل و موضوعات مورد نیاز کشور راهکارهایی ارائه دهند و اقتصاد و معیشت مردم را مهمترین مسئله کشور خواند و گفت: اقتصاد کشور شان مردم و جمهوری اسلامی نیست و باید فکری کنیم. وی با بیان اینکه همواره در حال جنگ با استکبار بودیم و برای آن باید امادگی داشته باشیم، خاطرنشان کرد: زیرا جنگ حق و باطل همواره وجود داشته است‌. این افتخار ماست که در این میدان سردرمدار مبارزه با کفر هستیم‌. وی در ادامه نشست در پاسخ به سوال دانشجویی درباره اینکه چرا واقعیتهای تجاوزارت اخیر اسراییل به کشور گفته نمی شود، گفت: ما هرگز دورغ نمی گوییم اما همه راستها را هم نباید گفت. امروزه با حضور رسانه ها مطلبی پوشیده نمی ماند اما لزومی ندارد یک ارگان و نهادی رسمی مشغول پاسخگویی به موضوعاتی که گاها درست هم نیست شود. در شرایطی که کشور درگیر مسائل مختلفی است باید عملیات روانی مثبتی در جامعه داشته باشیم. فدوی خاطرنشان کرد: ما جلسات تبیینی زیادی با نخبگان و رسانه ها داریم و در ان جلسات نکات مورد نظر را مطرح می کنیم لذا مطلب پوشیده ای نداریم. وی در ادامه گفت: انقلاب اسلامی و سپاه پاسداران دست گروهایی را که در مقابل امریکا می ایستند را پر کرده است امریکا هم به این مسئله اذئان دارد. قانون اساسی ما با صراحت می گوید باید از مظلومان عالم دفاع کنیم. فدوی با اشاره به وجود ضعفهایی حوزه رسانه از سوی سپاه و نیروهای نظامی گفت: با این وجود اقدامات خوبی هم صورت گرفته که می شود روی آنها مانور داد‌ البته در این زمینه برخی موارد دست سپاه نیست. وی تاکید کرد: جنگ حق و باطل همیشگی است و ما باید برای جنگ آماده باشیم. رزمندگان حزب الله امروز رزمندگان جبهه مقاومت هستند، رزمندگان فلسطینی، یمنی و عراقی رزمندگان جبهه مقاومت هستند و ام القرای آنها ایران است. پای این جبهه ایستاده‌ایم و روز 13 آبان یکی از تجلیات بسیار خوب مبارزه با استکبار هست. فدوی همچنین گفت: در این 45 سال هیچ اقدامی نبوده انها علیه ما انجام داده باشند و ما جواب نداده باشیم. این رژیم نامشروع و کودکش است لذا هرگز پیروز نخواهد شد. انتهای پیام/
3192695,دیدار و گفتگوی عراقچی با دریادار ایرانی فرمانده نیروی دریایی,۱۳ آبان ۱۴۰۳ - ۱۳:۵۷,https://newsmedia.tasnimnews.com/Tasnim/Uploaded/Image/1403/08/13/1403081313542465131355604.jpg,به گزارش گروه سیاست خارجیخبرگزاری تسنیم، سیدعباس عراقچی وزیر امور خارجه  کشورمان با امیر دریادار شهرام ایرانی فرمانده نیروی دریایی و جمعی از فرماندهان نیروی دریایی ارتش جمهوری اسلامی ایران دیدار و گفتگو کرد. انتهای پیام/
3192665,دیدار خانواده شهدای اخیر پدافند هوایی با رهبر انقلاب,۱۳ آبان ۱۴۰۳ - ۱۳:۳۳,https://newsmedia.tasnimnews.com/Tasnim/Uploaded/Image/1403/08/13/1403081313330494531354944.jpg,به گزارش گروه سیاسیخبرگزاری تسنیم، حضرت آیت‌الله خامنه‌ای رهبر معظم انقلاب اسلامی ظهر امروز در دیدار خانواده‌های شهدای نیروی پدافند هوایی ارتش که در شرارت اخیر رژیم صهیونیستی به شهادت رسیدند، مقام این شهدا را عالی دانستند و گفتند: همه شهدا در جایگاه ممتاز و در جوار پروردگار از نعمت الهی برخوردار هستند اما شهادت این عزیزان به دلیل دفاع از کشور و ملت در مقابله مستقیم با رژیم صهیونیستی که خبیث‌ترین دشمن اسلام است، شهادت برجسته و مهمی است. رهبر انقلاب همچنین برای خانواده‌های این شهدا صبر و آرامش دل مسئلت کردند و افزودند: اجر خانواده‌های شهدا از شهدا کمتر نیست. در این دیدار خانواده‌های شهیدان حمزه جهاندیده، محمد مهدی شاهرخی‌فر، مهدی نقوی و سجاد منصوری حضور داشتند. این شهیدان از کارکنان نیروی پدافند هوایی ارتش بودند که بامداد شنبه 5 آبان در راستای دفاع از حریم امنیت ایران، حین عملیات مقابله با پرتابه‌های رژیم جنایتکار صهیونی به مقام والای شهادت نائل شدند. انتهای پیام/
3192476,سرلشکر سلامی: آمریکا و اسرائیل به مغرب خود نزدیک شده‌اند,۱۳ آبان ۱۴۰۳ - ۱۱:۱۸,https://newsmedia.tasnimnews.com/Tasnim/Uploaded/Image/1403/08/13/140308131059033531348254.jpg,به گزارش خبرنگار دفاعیخبرگزاری تسنیم، سردار سرلشکر حسین سلامی فرمانده‌کل سپاه پاسداران انقلاب اسلامی در مراسم یوم‌الله 13 آبان در تهران طی سخنانی اظهار داشت: امروز یوم‌الله است و روزی است که دانشجویان پیرو خط امام با تأیید امام امت به قلب استکبار در ایران هجوم آوردند. وی افزود: آنچه از آمریکا می‌شناسیم جنگ‌هایی است که بعد از پیروزی انقلاب اسلامی در جهان اسلام مدیریت کرد. آمریکا از 46 سال پیش به این طرف تلاش کرد سرزمین‌های اسلامی را میدان جنگ قرار دهد. فرمانده‌کل سپاه تأکید کرد: آمریکا در عراق سالها عقب‌ماندگی و بی‌ثباتی به‌ارمغان آورد و در افغانستان پس از بیست سال اشغال یک ارتش بزرگ را به‌وسعت مالی 85 میلیارد دلار به‌جای گذاشت. ما آمریکا ر ا با شکست‌هایش می‌شناسیم. وقتی نیروهای دلتا به‌اراده خداوند در طوفان شن سوختند، در حقیقت این جسد آمریکا بود که در طوفان شن گرفتار شده بود. وی ادامه داد: وقتی آمریکا با حمایت از صدام نتوانست بر اراده ملت ایران غالب شود این آمریکا بود که بخشی از غروب سیاسی خود را در این منطقه نظاره کرد. وقتی آمریکا نتوانست از تحریم اقتصادی خود طرفی ببندد و ملت ایران را تسلیم اراده سیاسی خود کند، این اراده ملت ایران بود که از فراز اراده دشمن عبور کرد و راه خود را برای بازیابی شکوه واقعی‌اش باز  کرد. سردار سلامی گفت: وقتی آمریکا نتوانست طرح صلح ابراهیم را پیاده‌سازی کند تمام خواب‌های سیاسی او آشفته شد. آمریکا آموخته است که از ملتهای بزرگ شکست بخورد، وقتی نتوانست سوریه را ساقط کند و حزب‌الله را نابود کند، آمریکا شکست خورد. وی تصریح کرد: از آن روز باشکوه الهی 22 بهمن تا امروز آمریکا هرچه تجربه و ابزار داشت همه را به‌کار گرفت تا بر ملت ایران غلبه کند اما تمام صفحات این تاریخ 45ساله پر است از شکست‌های بزرگ برای آمریکا و پیروزی‌های واضح برای ملت ایران و اسلام. امروز این آمریکا است که غروب سیاسی خود را نظاره می‌کند. فرمانده‌کل سپاه خاطرنشان کرد: آنچه امروز در صحنه و واقعیت‌های غم‌انگیز و انکارناپذیر منطقه راهبردی غرب آسیا به‌ویژه در غزه و لبنان آشکار شده است بزرگترین و معتبرترین دلیل و حجت برای رنگ باختن حقوق بشر آمریکایی است که تحت فرماندهی و حمایت‌های همه‌جانبه هیئت حاکمه واشنگتن صورت می‌پذیرد و خون ده‌ها هزار انسان مظلوم از کودکان، زنان، مردان و مردمان بی‌دفاع غزه تا لبنان تحت حملات وحشیانه و جنایات قرون وسطایی رژیم اهریمنی و نژادپرست صهیونیستی بر زمین ریخته شده است. آمریکایی‌ها و اسرائیلی ها به مغرب خود کاملاً نزدیک شده‌اند و مقاومت در زمان مناسب به آنها جواب می‌دهد. وی گفت: آمریکا یک هویت متناقض در عالم است، درحالی که از دموکراسی، آزادی، رفاه، امنیت، حقوق‌بشر، نظام جهانی و صلح جهانی صحبت می‌کند اما منشأ همه آشفتگی‌های سیاسی و نظامی در عالم، منشأ همه جنایت‌ها، قتل‌عام، تجاوزها، اشغالگری‌ها در جهان است. سردار سلامی با اشاره به سابقه سیاه آمریکا گفت: آمریکا را به حملات اتمی در ژاپن می‌شناسیم که در یک چشم‌ به‌هم‌زدن، صدها هزار انسان را سوزاند، ما آمریکا را با کودتاهای ننگین در جهان از جمله در سال 1332 در ایران می‌شناسیم که آغاز تسلط کامل سیاسی، نظامی، فرهنگی و اقتصادی بر ملت ایران برای 25 سال شد. آن را با حمایت از دیکتاتورها و ترویج نظام‌های مستبد در عالم می‌شناسیم. آن را به کشوری می‌شناسیم که به جغرافیای سرزمینی خود قانع نیست و در تصور خود از جهان، جغرافیای سیاسی به بخشی اعظمی از کره زمین را تصویر می‌کند و می‌خواهد با جنگ‌ها و اشغال‌ها و تجاوزها بر اراده سیاسی ملت‌ها حاکم شود. وی با بیان اینکه پدیده تروریسم تکفیری و ایجاد تفرقه‌های خونین در جهان اسلام محصول سیاست آمریکاست، گفت: او را برای نوسازی سیاسی منطقه غرب آسیا در منظومه سیاست‌های استعماری خود، در حمایت مطلق از رژیم اشغالگر فلسطین می‌شناسیم، او را با بمب‌هایی که روز و شب بر سر مردم فلسطین و لبنان فرود می‌آید، می‌شناسیم. فرمانده‌کل سپاه اضافه کرد: امروز حتی آمریکا، بخشی از کشورهای اروپایی و بخشی از متحدان آمریکا همه در یک ائتلاف حقیقی گردهم آمده‌اند تا یک جمعیت قلیل را در یک باریکه محاصره‌‌شده به‌‌نام غزه به زانو درآورند اما هر روز مشعل‌های مقاومت و ایستادگی، ثبات قدم و درخشش نور ایمان مردم و زنان مجاهد فلسطینی، شعله‌ها، پرتوها و امیدهای جدیدی از مقاومت را نشان می‌دهند، حتی آمریکا در این میدان به‌ظاهر کوچک هم توسط دستان کوچک فرزندان خردسال غزه در حال شکست‌ خوردن است. وی در ادامه گفت: هیچ چیز در جهان، امروز وفق مراد سیاسی آمریکا پیش نمی‌رود و سرانجام سرنوشت این منطقه به‌دست مسلمانان رقم خواهد خورد. امکان سلطه آمریکا بر جهان اسلام دیگر وجود ندارد. مردان و زنان جهان اسلام سعادت خویش را از درون میدان جهاد و شهادت یافته‌اند. آن‌ها فهمیده‌اند که تسلط بر قدرت‌های بزرگ کار سختی نیست و قدری استقامت، ایستادگی و ثبات می‌تواند این قدرت‌های مادی به‌ظاهر بزرگ را تسلیم اراده خود کند و امروز این واقعیت در حال رخ‌دادن است. سردار سلامی تصریح کرد: ملت‌های مسلمان آگاه شده‌اند، جوانان مسلمان امروز پیشانی‌بندهای جهاد را بر جبین خود بسته‌اند، آن‌ها فرمول جهاد را آموخته‌اند. شما به جنوب لبنان نگاه کنید که امروز جوانان عاشورایی حزب‌الله بعد از آن ضربات سخت که توسط رژیم صهیونیستی بر این جنبش وارد شد و شاید همگان تصور می‌کردند که این جریان جهادی عظیم به انتها خواهد رسید، اما شما می‌بینید حزب‌الله زنده، مطمئن، با اعتماد به نفس، قوی، شجاعانه و عاشورایی راه را بر صهیونیست‌ها بسته است. وی ادامه داد: حزب‌الله به شکست‌ نخوردن قانع نیست و می‌خواهد رژیم صهیونیستی و دنباله‌های بین‌المللی آن را در جنوب لبنان و فلسطین اشغالی دفن کند و سرانجام این سرنوشت به‌زودی رقم خواهد خورد. اسرائیلی‌ها و آمریکایی‌ها نمی‌توانند با قتل‌عام‌ها و کشتار مسلمانان راهی برای بقای سیاسی خود باز کنند. آن‌ها مثل رژیم‌های در حال فروپاشی عمل می‌کنند. نظامی‌های سیاسی زمان که به فروپاشی می‌رسند، کور، بی‌منطق، بی‌قاعده و خلاف قواعد عمل می‌کنند و تمام اصول انسانی را زیر پا می‌گذارند و امروز سرنوشت اسرائیلی‌ها همین‌گونه است. فرمانده‌کل سپاه متذکر شد: امروز رژیم صهیونیستی یک نظام منزوی و منفور در تمام عالم است و هیچ مقامی از هیچ کشور معتبری در جهان جز مقامات آمریکا که رژیم صهیونیستی بخش لاینفک از سیاست‌ها و ایالت پنجاه‌ویکم آمریکاست، هیچ مقام دیگری به این سرزمین پا نمی‌گذارد. آن‌ها در جهان منزوی هستند، نه ورزشکاران و نه سیاستمداران آن‌ها، نمی‌توانند در هیچ نقطه‌ای از جهان ظاهر شوند. امروز مقامات آمریکایی نمی‌توانند از عرض یک خیابان در یک پایتخت کشور اسلامی عبور کنند، مردم مسلمان آنها را درون خود فرو خواهند برد. وی با ابراز مجدد اینکه آمریکایی‌ها و اسرائیلی‌ها به مغرب خود کاملاً نزدیک شده‌اند، گفت: مقاومت در زمان جواب می‌دهد، میدان، میدان رقابت آستانه‌های تحمل است. مردان و زنانی که به خداوند متکی هستند و کاسه‌های سر خود را به خدا عاریه داده‌اند و برای عظمت اسلام می‌جنگند، از سلاح‌های دشمنان نمی‌ترسند. آن‌چه در اختیار دشمنان ماست، تمام‌شدنی است و این اجسام مادی (سامانه‌های پدافندی) تادها و پیکان‌ها مادامی که در پیرامون آن زبانه‌های آتش شعله می‌کشد، نمی‌توانند نقطه اتکای یک رژیم برای بقای سیاسی باشند. او همچنین گفت: اسرائیلی‌ها و آمریکایی‌ها بذرهای کینه، غضب و خشم را درون قلب، ایمان و سینه‌های ستبر جوانان و نوجوانان و حتی خردسالان مسلمان کاشته‌اند، بغض‌هایی که الی‌الابد همانند شمشیرهایی آخته علیه دشمنان اسلام به‌کار گرفته خواهد شد. آن‌ها فکر نکنند بغض‌های متراکم تنها در سینه‌های جوانان ما باقی خواهد ماند. این کینه‌ها و بغض‌ها تبدیل به سلاح، سازمان، نبرد و تاکتیک خواهند شد. مسلمانان اجازه نمی‌دهند حیثیت، کرامت و عزت آن‌ها زیر پای سلطه صهیونیسم و آمریکا قربانی و ذبح شود. سردار سلامی به آمریکا و رژیم صهیونیستی هشدار داد و گفت: ما همواره به آن‌ها هشدار می‌دهیم اگر رفتار خود را تغییر ندهند، به‌سوی فروپاشی و نابودی پیش خواهند رفت؛ این اراده امت اسلام است و این اراده به‌تدریج غلبه خواهد کرد، بخشی از راه پیموده شده است، ما در میانه راه هستیم، راه را با قوت ادامه می‌دهیم، ما از حرکت نمی‌ایستیم، جهاد مسیر ماست، ما در جهاد آموخته‌ایم که قدرتمند می‌شویم، ما صاحب یک قدرت پایان‌ناپذیر به‌نام اسلام هستیم، ما قدرتمند هستیم، هم با اعتقاد و ایمان خود کار می‌کنیم، ما سرانجام آن‌ها را شکست خواهیم داد، این را صحنه‌های آینده خواهد گفت، ما می‌گوییم و عمل می‌کنیم؛ مطمئن باشند. وی گفت: ملت بزرگ ایران قدرتمند، مطمئن، عظیم، پایان‌‍‌ناپذیر، بی‌انتها و پرطراوت است؛ روح این ملت از شهیدان، قرآن حکیم، سخنان حکیمانه رهبر خود الهام می‌گیرد؛ ما آموخته‌ایم چگونه باید دشمنان خود را شکست دهیم، مردان یک کارزار 45ساله هستیم، از میان صحنه‌های سخت عبور کرده‌ایم، ما یک جنگ با تمام ائتلاف قدرت‌های شیطانی عالم را در نابرابرترین شکل با پیروزی پشت‌سر گذاشته‌ایم، ما بر تمام سیاست‌های دشمن تا امروز غلبه کرده‌ایم و این میراث ماندگار شهیدان خود را حمل خواهیم کرد، بیرق در دستان فرزندان جوان این مملکت و سایر جوانان امت اسلامی است. فرمانده‌کل سپاه تصریح کرد: امروز وحدت در جهان اسلام بیش از هر زمان دیگری موج می‌زند. شهدا از هر نقطه‌ای از بلاد اسلامی با هم در یک سنگر به شهادت رسیده‌اند. (سردار عباس) نیلفروشان ما با سید حسن نصرالله با هم شهید شدند، (سپهبد) قاسم (سلیمانی) ما با ابومهدی المهندس شهید شد. آن شهید دیگر با فؤاد شکر و این از افغانستان، عراق، یمن بحرین، ایران، لبنان، سوریه و ترکیه و همه جا که مسلمانان هستند، جوانان برای یک جهاد بزرگ آماده می‌شوند. سردار سلامی در پایان گفت: ما تا فتح قله‌های بزرگ پیش می‌رویم و خداوند با ماست. انتهای پیام/+
3192436,رزمایش مرکب دریایی ایران آذربایجان ۲۰۲۴ برگزار می‌شود,۱۳ آبان ۱۴۰۳ - ۱۰:۳۸,https://newsmedia.tasnimnews.com/Tasnim/Uploaded/Image/1402/09/06/1402090611242776628860104.jpg,به گزارش گروه دفاعیخبرگزاری تسنیم، رزمایش مرکب دریایی ایران آذربایجان 2024 (AZIREX 2024) در محل دریای خزر برگزار می‌شود. رزمایش مرکب امداد و نجات دریای خزر با شعار همکاری برای صلح و دوستی coopration for peace and friendship فردا و با شرکت نیروهای دریایی ارتش جمهوری اسلامی ایران و آذربایجان برگزار می‌شود. مرحله اصلی رزمایش مرکب امداد و نجات دریای خزر با حضور نیروهای دریایی جمهوری اسلامی ایران و جمهوری آذربایجان  فردا و به میزبانی ناوگان شمال نیروی دریایی ارتش جمهوری اسلامی ایران برگزار می‌شود. هدف از برگزاری این رزمایش تحکیم امنیت جمعی پایدار و مبانی آن در منطقه و گسترش همکاری‌های چند جانبه میان کشورهای شرکت کننده و همچنین نشان دادن حسن نیت و توانایی این کشورها در راستای حمایت مشترک از صلح و دوستی و امنیت دریایی است. انتهای پیام/
3192354,سلامی: به هرچه برای غلبه بر دشمن نیاز باشد تجهیز می‌شویم,۱۳ آبان ۱۴۰۳ - ۰۹:۴۰,https://newsmedia.tasnimnews.com/Tasnim/Uploaded/Image/1403/08/13/1403081323460424631361882.jpg,به گزارش گروه دفاعیخبرگزاری تسنیم،‌ سردار سرلشکر حسین سلامی فرمانده‌کل سپاه پاسداران انقلاب اسلامی به‌مناسبت روز 13 آبان پیامی صادر کرد. متن این پیام به‌شرح ذیل است: بسم اللّه الرّحمن الرّحیم 13 آبان‌ماه روز ملی مبارزه با استکبار جهانی و سالروز تسخیر تاریخی لانه جاسوسی آمریکا در تهران به‌دست توانای دانشجویان مسلمان پیرو خط امام(ره) را که در حقیقت نقطه عطفی تاریخی و فراموش‌نشدنی در افشای ماهیت حقیقی آمریکا و خباثت‌های آن علیه ملت‌های آزادی‌خواه و حق‌طلب جهان است، گرامی می‌دارم. تاریخ 70 سال اخیر کشور عزیزمان حاوی سیاهه‌ای از خیانت‌ها و جنایت‌آفرینی‌های حاکمان ایالات متحده آمریکا علیه ایران و ایرانی است که کانون طراحی، برنامه‌ریزی و پشتیبانی آن سفارت این کشور در تهران بود که در 13 آبان‌ماه 1358 پس از کمتر از یک سال از پیروزی انقلاب و استقرار نظام مقدس جمهوری اسلامی با اراده سترگ، انقلابی و تاریخ‌ساز فرزندان ملت عظیم‌الشأن ایران در پاسخ به اقدام آمریکایی‌ها در پناه دادن به شاه خائن و مخلوع و عدم استرداد وی به کشور تسخیر شد. ملت ایران در 13 آبان بر بزرگترین امپراطوری تاریخ بشریت یعنی آمریکا غلبه کرد و تسخیر لانه جاسوسی آمریکا در تهران فقط تسخیر و یا دفن سیاست‌های آمریکا نبود که از پس این حماسه بزرگ اتفاق افتاد، بلکه فروپاشی و شکستن صلابت پوشالی و ظاهری یک ابرقدرت بی‌رقیب در تاریخ حیات بشری بود. بررسی و تحلیل رخداد‌ها و تحولات شگرف 45 سال اخیر در سطح منطقه و جهان بیانگر تأثیر اقدام شگفت‌آور و مقتدرانه دانشجویان مسلمان پیرو خط امام به‌عنوان مشت آهنین و جلوه‌ای از اراده و نفرت ضدآمریکایی ایرانیان در فروپاشی هیمنه ظاهری ابرقدرت آمریکاست که بستر‌ها و زمینه‌های ظهور بیداری و ایستادگی ملت‌ها علیه استکبار آمریکایی و سلطه قدرت‌های شیطانی را فراهم ساخت به‌گونه‌ای که امروز شاهد شکل‌گیری یک جبهه قدرتمند علیه سیاست‌های ضدبشری کاخ سفید در منطقه و بلکه دیگر جوامع حق‌طلب و سلطه‌ستیز عالم هستیم. آنچه امروز در صحنه و واقعیت‌های غم‌انگیز و انکارناپذیر منطقه راهبردی غرب آسیا به‌ویژه در غزه و لبنان آشکار شده است بزرگترین و معتبرترین دلیل و حجت برای رنگ باختن حقوق بشر آمریکایی است که تحت فرماندهی و حمایت‌های همه‌جانبه هیئت حاکمه واشنگتن صورت می‌پذیرد و خون ده‌ها هزار انسان مظلوم از کودکان، زنان، مردان و مردمان بی‌دفاع غزه تا لبنان تحت حملات وحشیانه و جنایات قرون‌وسطایی رژیم اهریمنی و نژادپرست صهیونیستی بر زمین ریخته شده است و در یکی از حساس‌ترین مقاطع تاریخی میدان رسوایی تمدن غربی و آزادی و دموکراسی آمریکایی قرار گرفته است. باند تروریست و جنایتکار قاتل شهیدان حاج قاسم سلیمانی، سید حسن نصرالله، اسماعیل هنیه، یحیی سنوار و ده‌ها و صد‌ها فرمانده و رزمنده شهید جبهه مقتدر مقاومت اسلامی طی سال‌های اخیر همان شرکت سهامی آمریکایی صهیونی است که امروز مورد نفرت و انزجار امت اسلامی بلکه جامعه بشریت و جبهه بیداری ضدسلطه واقع شده است. خط مبارزه ضدآمریکایی ملت ایران که از کودتای سیاه 28 مرداد علیه دولت ملی و مردمی دکتر مصدق شکل گرفته است امروز گستره‌ای فراتر از این سرزمین حتی آمریکا و اروپا را درنوردیده است و ضمن طنین افکندن فریاد رسوایی آمریکایی‌ها، منطق و عقلانیت مبارزه بین‌المللی علیه سردمداران کاخ سفید را در اقصی نقاط عالم متبلور و معتبر ساخته است. در موسم گرامیداشت حماسه شکوهمند تسخیر لانه جاسوسی آمریکا در تهران به دشمن شماره یک ملت ایران و سگ هار آن رژیم تروریست و تبهکار صهیونی هشدار می‌دهیم مقاومت اسلامی منطقه به‌فضل الهی و به‌مدد شجاعت مجاهدان و رزمندگان مؤمن که در میدان تحولات کنونی دست برتر را دارند، پاسخ دندان‌شکنی به جبهه شرارت خواهد داد و در این راه جبهه مقاومت و ایران اسلامی خود را به هرآنچه برای مقابله و غلبه پیروزمندانه با دشمن لازم است تجهیز خواهند کرد و در این راه مقدس هراسی از تهدید و عربده‌کشی اشرار حاکم بر واشنگتن و تل‌آویو ندارند. یاد، نام، خاطره و آرمان‌های حماسی شهیدان گرانقدر 13 آبان‌ماه را پاس می‌داریم و به‌اذن الهی در خیمه ولایت تحت فرمان ولی امر مسلمین و فرمانده معظم کل قوا حضرت امام خامنه‌ای (مدّ ظلّه العالی) در صف واحد و مستحکم، قدرتمندتر از گذشته کنار سایر ارکان و اجزای جبهه عظیم مقاومت ملت‌های مسلمان مهیای خلق پیروزی‌های بزرگ برای سرعت بخشیدن به زوال قطعی رژیم صهیونی و اخراج تمام‌عیار آمریکای متجاوز از منطقه غرب آسیا خواهیم بود. انتهای پیام/+
3192287,بیانیه وزارت دفاع به مناسبت یوم الله ۱۳ آبان,۱۳ آبان ۱۴۰۳ - ۰۸:۴۸,https://newsmedia.tasnimnews.com/Tasnim/Uploaded/Image/1403/08/13/1403081323460424631361882.jpg,به گزارش گروه دفاعیخبرگزاری تسنیم، وزارت دفاع و پشتیبانی نیروهای مسلح با صدور بیانیه‌ای با اشاره به اهمیت روز مهم و تاریخی یوم الله سیزده آبان اعلام کرد: این روز، نمادی از ایستادگی و مقاومت مظلومان جهان در برابر زیاده خواهی و سیاستهای ننگین استکبار جهانی است. در متن این بیانیه آمده است: سیزده آبان سندی مانا و پر افتخار از عدالت جویی و ظلم ستیزی نسلی است که اطاعت از طاغوت و پیروی از ظلم را بر نتافت و تحت زعامت پیر و مقتدای خود حضرت امام خمینی (ره) با همدلی و همبستگی مثال زدنی به استکبار جهانی و در راس آن آمریکای جنایتکار با صدای بلند «نه» گفت. سیزده آبان ظهور اراده ملتی است که هیچگاه از نثار جان و مال خود در راه انقلاب اسلامی دریغ نکرد و این اقتدار و عزت را به بهای خون هزاران شهید و رنج هزاران جانباز و صبر و شکیبایی خانواده‌های سرافراز آنان به جان خرید و امروز به فضل الهی مقتدرانه بر قله خود کفایی و پیشرفت ایستاده است. سیاست آمریکا از همان ابتدا مبتنی بر قتل و غارت بوده، نسل کشی سرخپوستان بومی آمریکا، قتل عام سه میلیون انسان در ویتنام، کشتار 172000 نفر در افغانستان و کمک تسلیحاتی و پشتیبانی از رژیم جعلی و منحوس صهیونی در نسل کشی مردم غزه و لبنان تنها گوشه‌ای از جنایات وحشیانه دولت آمریکا علیه بشریت است. با گذشت سالیان سال از اخراج آمریکایی‌ها از میهن اسلامی همچنان شاهد کینه و انتقام آنان از ملت ایران و شکل دادن انواع دسیسه و توطئه‌های ضد انسانی علیه مردم و نظام جمهوری اسلامی هستیم، اما ملت و نظام مستحکم ایران با وجود تمام این موانع با تاسی از رهنمودهای رهبر فرزانه انقلاب اسلامی ایران حضرت امام خامنه‌ای (مد ظله العالی) و نصب العین قرار دادن فرمایشات و تدابیر نورانی ایشان در مواجهه با نقشه‌های پلید دشمنان، آثار اقول هیمنه ساختگی و پوشالی آمریکا در جهان را به روشنی آشکار ساخته‌اند. وزارت دفاع و پشتیبانی نیروهای مسلح با گرامی داشت یاد و خاطره امام راحل (ره)، شهیدان انقلاب اسلامی به ویژه شهدای والا مقام دانش آموز و دانشجو بار دیگر اهمیت روز مهم و تاریخی یوم الله سیزده آبان را مورد تاکید قرار داده و یادآور می‌شود گرامی داشت این روز، نمادی از وحدت امت اسلامی، ظلم ستیزی، استقلال طلبی، آزادی خواهی، ایستادگی و مقاومت همه مظلومان جهان در برابر زیاده خواهی و سیاستهای ننگین و غیر انسانی استکبار جهانی است. انتهای پیام/
3192052,مرتضوی‌: تروریست‌های‌ تفتان را ۱۵ ساعته به هلاکت رساندیم,۱۲ آبان ۱۴۰۳ - ۱۵:۵۸,https://newsmedia.tasnimnews.com/Tasnim/Uploaded/Image/1401/10/20/1401102016023427026818104.jpg,به گزارشخبرگزاری تسنیماز زاهدان، سردار سیدحسن مرتضوی بعد از ظهر امروز در مراسم تکریم و معارفه استاندار سیستان و بلوچستان اظهار داشت: هر حرف و اقدامی باید از سر انصاف باشد و اگر این بود حتماً موجب رضایت خداوند است. همه عزیزان مستحضر هستند سپاه پاسداران و نیروی زمینی سپاه در راستای تامین امنیت استان همه داشته‌های خود را به کار گرفته است. فرمانده قرارگاه قدس جنوب شرق نیرو زمینی سپاه افزود: بالغ بر 10 هزار بسیجی طرح امنیت در قرارگاه قدس جنوب شرق نیرو زمینی سپاه جذب شده‌اند که بیش از 83 درصد آنها عزیزان بلوچ و اهل سنتی هستند که مثل یک پاسدار در جای جای استان امنیت استان را بر عهده دارند و همه سران طوایف در سیستان عزیز و بلوچستانی که جان ما محسوب می‌شود در تامین امنیت استان همراه ما هستند. شهادت عزیزان اهل سنت ما در میدان یکی دو تا نیست. خون شهدای شیعه و اهل سنت استان در هم تنیده است. وی خاطرنشان کرد: وزن و شأن این جلسه وحدت از سر منطق است. امروز وحدت به عنوان یک راهبرد و ضرورت و یک نگاه در این خطه از کشور دنبال می‌شود. نگاه همه ما به منافع اسلام و نظام است و در این مسیر کسی صحبت از مذهب و قومیت نمی‌کند. خواهش داریم اتفاق بسیار خوبی که در دولت در حال رخ دادن است برخی به سمت و سوی خاص سوق ندهند. اگر قرار است ظرفیت معادن این خطه فعال شود لازمه آن این است که دست به دست هم دهیم تا جوانان این خطه مشغول به کار شوند. سردار مرتضوی‌ اظهار داشت: برخی مسئولان با اظهاراتی نامناسب در حق امنیت سیستان و بلوچستان جفا می‌کنند؛ در برخی مناطق اهل سنت برای تامین امنیت به شهادت رسیده‌اند و اجازه نداده‌اند پاسداران آسیبی ببینید. وی افزود: امروز وحدت از سر منطق و راهبرد را در جلسه تودیع و معارفه استاندار سیستان و بلوچستان می‌بینیم، اما برخی اظهارات و حرف‌ها در شأن نبود و آب را به آسیاب دشمن می‌ریزد. فرمانده‌ ‌‌قرارگاه قدس‌ جنوب شرق سپاه تصریح کرد: امنیت بسترساز توسعه و پیشرفت است؛ در تمام تاریخ بلوچستان هیچگاه خیانت به حکومت را از این مردمان ندیده‌ایم و برخی از اظهارات ما نباید حرف‌های تجزیه‌طلبانه را به قوم عزیز بلوچ منسوب کند. وی ادامه داد: سیستانی‌ها در خط مقدم دفاع از نظام بوده‌اند و متاسفانه نگاه دشمن را امروز از زبان برخی مسئولان بیان شد؛ امروز برخی مسائل سطحی مطرح شد، در این منطقه سرداران بزرگی در طوایف تمام ظرفیت خود را برای امنیت به کار گرفته‌اند. فرمانده‌ ‌‌قرارگاه قدس‌ جنوب شرق سپاه تاکید کرد:امروز امنیت در منطقه سیستان و بلوچستان کاملا مردمی است و تمام حرکت های سپاه با مردم همراه بوده‌ایم و نیروهای امنیتی را از مردم تامین کرده‌ایم. سردار مرتضوی اضافه کرد: در کمتر از 15 ساعت تروریست‌هایی که به نیروهای فراجا در تفتان حمله کردند را به هلاکت رساندیم و این ممکن نبود مگر با همراهی مردم و بزرگان منطقه. آنها با حضور و رصد به موفیت نیروهای امنیتی کمک بزرگی کردند. فرمانده‌ ‌‌قرارگاه قدس‌ جنوب شرق سپاه خاطرنشان کرد: چرا برخی نمایندگان ذهنیت بی‌منطق‌ و نادرست را بیان می‌کنند‌؛ اگر دسترسی به اسناد ندارید در خدمت هستیم؛ امروز همه برای عمران سیستان و بلوچستان بسیج شده‌اند؛ چرا حرف‌های نادرست می‌زنید. وی اظهار داشت: سپاه یک لیست بلندبالایی از توانمندان اهل بلوچ را برای خدمت به دولت معرفی کرد؛ چرا برخی از نما‌یندگان حرف‌های نادرست بیان می‌کنند؛ ما حامی اهل بلوچ هستیم و این را در عمل نشان داده‌ایم نه در حرف. وی تاکید کرد: مسئولیت تامین امنیت این منطقه بر عهده قرارگاه قدس جنوب شرق نیرو زمینی سپاه است که این موضوع در اسناد بالادستی تاکید شده است. همه ظرفیت‌ها را برای تامین امنیت به کار گرفته‌ایم. امروز بیش از 70 درصد نیروهای فنی و تخصصی معدن طلای تفتان بومی هستند و این باعث افتخار است. نباید مواردی را مطرح کنیم که سرعت پیشرفت استان را کاهش دهد. امروز جای سران طوایف پشت تریبون این مراسم خالی بود. به سردار کرمی بابت زحمات مجاهدانه عرض خدا قوت دارم و برای آقای بیجار آرزوی توفیق دارم و ما در مسیر انتصاب ایشان تلاش زیادی داشتیم و از موافقات انتصاب ایشان بودیم. ما یک لیست 20 نفره مورد اجماع از میان نخبگان کارآمد بلوچ را تقدیم رئیس جمهور و کردیم برای بکارگیری که آقای بیجار از عناصر اصلی این لیست بود و نباید آدرس غلط به مردم بدهیم. انتهای پیام/
3191628,به‌کارگیری تجهیزات جدید در رزمایش سپاه در جنوب‌شرق,۱۲ آبان ۱۴۰۳ - ۱۰:۱۱,https://newsmedia.tasnimnews.com/Tasnim/Uploaded/Image/1399/11/24/1399112412061428922229944.jpg,به گزارش گروه دفاعیخبرگزاری تسنیم، سردار شفاهی جانشین قرارگاه قدس نیروی زمینی سپاه پاسداران انقلاب اسلامی و سخنگوی رزمایش شهدای امنیت درباره ابعاد مختلف این رزمایش گفت: این رزمایش بر اساس تدابیر فرمانده نیروی زمینی سپاه و مبتنی بر تمرینات مقابله با تهدیدات امنیتی و به‌دنبال شناسایی تحرکات تیم‌های تروریستی و مقابله با اقدامات شرارت‌آمیز نیابتی دشمن از سوی آنان، طراحی و اجرا شده است. وی افزود: در جریان این رزمایش و تنها 14 ساعت بعد از اقدام تروریست‌ها در منطقه گوهرکوه تفتان، محل اختفای آنان شناسایی و کشف گردید و بلافاصله توسط پهپادهای رزمی نیروی زمینی سپاه مورد هدف قرار گرفت که به هلاکت 4 تروریست و دستگیری تعدادی از آنها انجامید. سخنگوی رزمایش افزایش سطح آمادگی یگان‌ها، تقویت هماهنگی میان رده‌ها، تمرین به‌کارگیری آموزه‌های تئوری در میدان عملیاتی را از دیگر اهداف این رزمایش بیان کرد و گفت: در این رزمایش که با بهره‌گیری از بخشی از ظرفیت و توانمندی یگان‌های صابرین، نیروی مخصوص، هوانیروز، پهپادی، جنگال، مهندسی و همچنین مشارکت نیروهایی از فراجا و اداره‌کل اطلاعات و بسیج مردمی در حال برگزاری است، تعدادی از ادوات و تجهیزات نوین رزمی نیز مورد آزمون و آزمایش میدانی و عملیاتی قرار گرفته می‌شود و بخشی از تاکتیک‌ها و تکنیک‌های رزمی و دفاعی بِروزرسانی‌شده نیز در این رزمایش به‌کارگیری خواهد شد. سردار شفاهی تأکید کرد: در این رزمایش و به‌دنبال حادثه تروریستی در گوهرکوه تفتان، محدودیت‌هایی از جمله ایجاد و افزایش ایستگاه‌های کنترل تردد و بازرسی در بخشی از جاده‌های اصلی و فرعی به مرحله اجرا درآمده است که این محدودیت در راستای پاسداری و صیانت از امنیت مردم و شناسایی و انهدام باقیمانده‌های تیم‌های تروریستی در بخشی از منطقه رزمایش ایجاد شده است که از مردم فهیم منطقه به‌خاطر همکاری در اجرای ناگزیر این محدودیت‌ها و صبر و متانت و مشارکت و همراهی یکایک آنان در مقابله با اشرار مزدور و نفوذی و  انهدام تیم‌های تروریستی، صمیمانه سپاسگزاریم. انتهای پیام/+
3191241,ناو رزمی-اطلاعاتی «زاگرس» آماده الحاق به نیروی دریایی است,۱۱ آبان ۱۴۰۳ - ۱۴:۲۷,https://newsmedia.tasnimnews.com/Tasnim/Uploaded/Image/1400/09/06/1400090611544834524144114.jpg,به گزارش گروه دفاعیخبرگزاری تسنیم، دریادار شهرام ایرانی فرمانده نیروی دریایی ارتش جمهوری اسلامی درباره آخرین وضعیت ناو سهند عنوان کرد: ناوشکن سهند، به سرعت در حال آماده شدن است تا پس از شرکت در رزمایشی بزرگ به ماموریت تامین امنیت آب‌های شمال اقیانوس هند، اعزام شود. وی همچنین افزود: ناوشکن زاگرس هم جدیدترین و به‌روزترین ناوشکن نیروی دریایی ارتش و یک ناوشکن رزمی - اطلاعاتیِ مجهز به آشیانه برای حمل دائم یک بالگرد است که تجهیزات آن کامل نصب شده و منتظر ابلاغ ستادی برای به الحاق آن هستیم. انتهای پیام/
3191227,رزمایش عملیاتی سپاه علیه تروریست‌ها در جنوب شرق کشور,۱۱ آبان ۱۴۰۳ - ۱۴:۰۹,https://newsmedia.tasnimnews.com/Tasnim/Uploaded/Image/1400/10/02/1400100200291742524334224.jpg,به گزارش گروه دفاعیخبرگزاری تسنیم، رزمایش عملیاتی شهدای امنیت نیروی زمینی سپاه در منطقه جنوب شرق کشور در حال برگزاری است. سردار محمد پاکپور فرمانده نیروی زمینی سپاه با اعلام این خبر افزود: به دنبال حادثه تروریستی پنجم آبان ماه و شهادت جمعی از جان برکفان فراجا، رزمایش عملیاتی قرارگاه قدس نیروی زمینی سپاه که قرار بود در نوزدهم آبان ماه برگزار شود، از روز پنجم آبان ماه با تعقیب، رصد و انهدام بخشی از تیم تروریستی شروع و همچنان در حال اجرا است. وی افزود: این رزمایش در محیط عملیاتی واقعی برگزار می‌شود و تا رسیدن به اهداف عملیاتی مشخص ادامه خواهد داشت و زمانی برای پایان آن فعلا مشخص نیست. انتهای پیام/
3191076,ویترین تسنیم شماره ۷۷۷,۱۱ آبان ۱۴۰۳ - ۰۸:۵۰,https://newsmedia.tasnimnews.com/Tasnim/Uploaded/Image/1403/08/13/1403081323460424631361882.jpg,هر روز بخشی از مهمتریناخبارو گزارش‌های تسنیم را در ویترین تسنیم ببینید: 1- «خواهران غریب» غزه؛ روایتی از پایتخت کودکان قطع عضو جهان 2- حمله ترکیبی موفق حزب‌الله به مراکز نظامی مهم اسرائیل 3- اختصاصی|انهدام یک گروه تروریستی در کمین دستگاه امنیتی ایران  انتهای پیام/
3190935,پیام قاآنی به نعیم قاسم: کنار حزب‌الله خواهیم بود,۱۰ آبان ۱۴۰۳ - ۱۸:۱۲,https://newsmedia.tasnimnews.com/Tasnim/Uploaded/Image/1402/01/19/1402011918163824527349874.jpg,"به گزارش حوزه دفاعیخبرگزاری تسنیم، سردار اسماعیل قاآنی فرمانده نیروی قدس سپاه به‌مناسبت انتخاب حجت‌الاسلام‌والمسلمین شیخ نعیم قاسم دبیرکل جدید حزب‌الله لبنان اظهار داشت: اطمینان می‌دهم برادران شما در نیروی قدس تا ازاله و ریشه کنی شجره خبیثه صهیونیسم و آزادی فلسطین و قدس شریف، در کنار جنابعالی و حزب الله قهرمان خواهند بود. در این پیام آمده است: خداوند بزرگ را سپاسگزاریم که در مقطعی تاریخی و در انتخابی سرنوشت ساز، جنابعالی که شخصیتی مجاهد، قدیمی، با سابقه درخشان و محبوب در میان آحاد شیعیان و رزمندگان سرافراز مقاومت هستید، مسئولیت سنگین و ارزشمند دبیر کلی حزب الله قهرمان را به عهده گرفتید. وی خاطرنشان کرد: اینجانب ضمن گرامیداشت یاد و خاطره جاودانه و ارج نهادن به مقام والای مجاهد کبیر"" شهید سید حسن نصرالله"" و ادای احترام به شهید رشید و فداکار سید هاشم صفی الدین و فرماندهان، مسئولان و رزمندگان شهید حزب الله(رضوان الله تعالی علیهم) که در پی جنایات باند تبهکار صهیونی به درجه رفیع شهادت نائل آمده‌اند، از محضر خداوند بزرگ خواستارم. فرمانده نیروی قدس سپاه پاسداران انقلاب اسلامی افزود: انشاءالله مسیر نورانی و جهادی شهیدان با مدیریت و رهبری جنابعالی با سرعت و صلابت بیشتر ادامه یابد. سردار قاآنی تصریح کرد: اطمینان می‌دهم برادران شما در نیروی قدس تا ازاله و ریشه کنی شجره خبیثه صهیونیسم و آزادی فلسطین و قدس شریف، در کنار جنابعالی و حزب الله قهرمان خواهند بود. انتهای پیام/"
3190373,موسوی: انتخاب نعیم قاسم نشانگر عزم حزب‌الله در مبارزه است,۰۹ آبان ۱۴۰۳ - ۱۷:۰۴,https://newsmedia.tasnimnews.com/Tasnim/Uploaded/Image/1403/01/27/1403012710123423729818554.jpeg,به گزارش حوزه دفاعیخبرگزاری تسنیم، امیر سرلشکر سیدعبدالرحیم موسوی فرمانده‌کل ارتش جمهوری اسلامی ایران، طی پیامی انتخاب حجت‌الاسلام والمسلمین شیخ نعیم قاسم را به عنوان دبیرکل جدید حزب‌الله لبنان تبریک گفت و اظهار داشت: این انتخاب گویای عزم و اراده حزب الله بر ادامه مسیر مبارزه با رژیم منحوس و جعلی صهیونی تا تحقق آرمان‌های بلند جبهه مقاومت است. متن پیام به شرح زیر است: بسم‌الله‌الرحمن‌الرحیم «فان حزب الله هم الغالبون» برادر ارجمند حضرت حجت‌الاسلام و المسلمین آقای شیخ نعیم قاسم دبیر کل محترم حزب الله لبنان و همرزم دیرین و جانشین شایسته سید مقاومت، شهید والامقام سید حسن نصرالله انتخاب هوشمندانه جنابعالی در جایگاه رفیع دبیر کل حزب الله لبنان با پیشینه درخشان در آزادسازی لبنان و مبارزه با صهیونیست، گویای عزم و اراده حزب الله بر ادامه مسیر مبارزه با رژیم منحوس و جعلی صهیونی تا تحقق آرمان‌های بلند جبهه مقاومت است. با تبریک و آرزوی توفیقات آن مجاهد خستگی‌ناپذیرراه حق، یقین داریم خون مردم بی‌گناه  لبنان و غزه و رهبران، فرماندهان و رزمندگان غیور جبهه مقاومت در مبارزه با کفر، موجب  اتحاد و انسجام امت اسلامی و نویدبخش نصرت الهی و ان‌شاالله اعتلا و پیروزی نهایی بر دشمن پلید صهیونیستی خواهد بود. فرمانده کل ارتش جمهوری اسلامی ایرانسرلشکر سید عبدالرحیم موسوی انتهای پیام/
3190218,باقری: انتخاب شیخ نعیم قاسم عزم حزب‌الله را مستحکم‌تر می‌کند,۰۹ آبان ۱۴۰۳ - ۱۴:۱۴,https://newsmedia.tasnimnews.com/Tasnim/Uploaded/Image/1403/08/13/1403081323460424631361882.jpg,"به گزارش حوزه دفاعیخبرگزاری تسنیم، سردار سرلشکر محمد باقری رئیس ستادکل نیروهای مسلح در پیامی به‌مناسبت انتخاب شیخ نعیم قاسم به‌عنوان دبیرکلی حزب‌الله لبنان اظهار داشت: امّت اسلامی و مجاهدان مؤمن راه آزادی قدس شریف اطمینان دارند جانشین صالح و  سلحشور ""سید شهید مقاومت""، حزب‌الله قهرمان و سرافراز را مقتدر و با صلابت هدایت و همچنان مایه مجد، عظمت و افتخار جبهه عظیم مقاومت به‌ویژه لبنان عزیز قرار خواهد داد. متن این پیام به‌شرح زیر است: برادر مکرّم و مجاهد جناب حجت الاسلام والمسلمین شیخ نعیم قاسم سلام علیکم؛ انتخاب تاریخی جنابعالی به سمت ""دبیرکل حزب‌الله لبنان"" در شرایط خطیر کنونی را که جلوه‌ای از اقتدار، آمادگی و ظرفیت‌های بالندۀ جبهۀ سرافراز مقاومت و حزب‌الله قهرمان لبنان برای عبور از بحران‌ها و غلبۀ محتوم بر دشمن خون‌آشام صهیونیستی است، تبریک و تهنیت عرض می‌نمایم. امّت اسلامی و مجاهدان مؤمن راه آزادی قدس شریف اطمینان دارند جانشین صالح و  سلحشور ""سید شهید مقاومت""، حزب‌الله قهرمان و سرافراز را مقتدر و با صلابت هدایت و همچنان مایه مجد، عظمت و افتخار جبهه عظیم مقاومت به‌ویژه لبنان عزیز قرار خواهد داد. به‌اذن‌الله این انتخاب مبارک سپر مقاومت و عزم و اراده رزمندگان تاریخ‌ساز حزب‌الله علیه جبهه شرارت را مستحکم‌تر و درخشان‌تر می‌سازد و روند فروپاشی رژیم بی‌هویت و جنایتکار صهیونیستی را سرعت خواهد بخشید. عزت و موفقیت روزافزون آن عالم فرهیخته و رهبر خردمند و شجاع در تداوم راه شهیدان مقاومت به‌ویژه ""شهید حجت الاسلام والمسلمین سید حسن نصرالله"" در دفاع از ملت و سرزمین لبنان و آرمان فلسطین مظلوم را از خدای قادر متعال خواستارم. رئیس ستادکل نیروهای مسلحسرلشکر پاسدار محمد باقری انتهای پیام/+"
3190137,وقوع سانحه برای بالگرد هوانیروز سپاه,۰۹ آبان ۱۴۰۳ - ۱۳:۲۸,https://newsmedia.tasnimnews.com/Tasnim/Uploaded/Image/1403/09/18/1403091822152442531637813.jpg,به گزارش گروه دفاعیخبرگزاری تسنیم، ساعاتی قبل یک فروند بالگرد در حوالی شهرستان زرین دشت دچار سانحه شد. در همین رابطه روابط عمومی سپاه فجر استان فارس اعلام کرد: دقایقی قبل یک فروند بالگرد مربوط به هوانیروز سپاه که ماموریت آموزشی  یکی از یگان‌های نیروزمینی سپاه را برعهده داشت، درحوالی شهرستان زرین دشت در زمان فرود، دچار سانحه گردیده و یکی از سرنشینان آن آسیب دیده و به بیمارستان منتقل شد. انتهای پیام/
3190009,وزیر دفاع: هیچ جنگنده‌ای در حمله اسرائیل وارد ایران نشده است,۰۹ آبان ۱۴۰۳ - ۱۱:۳۱,https://newsmedia.tasnimnews.com/Tasnim/Uploaded/Image/1403/07/25/1403072511332111231212234.jpg,به گزارش خبرنگار دفاعیخبرگزاری تسنیم،‌ امیر عزیز نصیرزاده وزیر دفاع و پشتیبانی نیروهای مسلح در حاشیه جلسه هیئت دولت و در جمع خبرنگاران درباره حمله اسرائیل به کشورمان اظهار داشت: دشمن تلاش کرد هم به سامانه‌های پدافندی و هم به سامانه‌های آفندی ما آسیب وارد کند اما به‌دلیل آنکه تمهدیدات پدافند غیرعامل رعایت شده بود آسیب چندانی نداشتیم و ملاحظه کردید در صنایع دفاعی کشته و زخمی نداشتیم، از سوی دیگر دانش این فناوری‌ها نیز بومی است و حتی یکی از سامانه‌های پدافندی را همان فردا جایگزین کردیم و لذا هیچ خللی در روند تولید سامانه‌های آفندی ما مثل موشک بوجود نیامده است. وی افزود: اما از یک منظر دیگر، رژیم صهیونیستی حتی یک تیر هم که به بیایان ما بزند باز هم جسارت کرده به یک کشور کهن و قوی و برای ما قابل گذشت نیست و پاسخ داده خواهد شد. وزیر دفاع در ادامه با تکذیب ورود جنگنده‌های اسرائیلی به آسمان کشور گفت: بر اساس منشور ملل متحد هرگاه فضای کشوری مورد تعدی قرار بگیرد آن کشور حق دارد پاسخ آن تعدی و تجاوز را بدهد. امیر نصیرزاده در ادامه در پاسخ به سوالی مبنی بر تولید مشترک جنگنده‌های سوخو 35 در ایران عنوان کرد: از این موضوع اطلاعی ندارم. وزیر دفاع با اشاره به موضوع امنیت مرزهای شرقی کشور گفت: برای تقویت امنیت‌ مرزها یک برنامه که به‌صورت جدی دنبال می‌شود ساخت دیوار مرزی است. برای این طرح اعتبارات لازم پیش بینی شده است و در زمینه مقابله با اقدامات تروریستی هم با پاکستان تفاهمنامه امنیتی داریم و در حال همکاری هستیم. امیر نصیرزاده در پاسخ به سوالی درباره آسیب دیدن یک مرکز در شاهرود و احتمال حمله از مرزهای شمالی عنوان کرد:‌ خیر چنین چیزی وجود ندارد. وی در ادامه در پاسخ به سوال دیگری درخصوص افزایش 200 درصدی بودجه نظامی کشورمان بیان کرد: از افزایش 200 درصدی بودجه اطلاع دقیق ندارم، تا جایی که اطلاع دارم این است که بودجه براساس سال‌های گذشته چیده شده و به نسبت افزایش سایر بودجه‌ها، بودجه دفاعی به همان نسبت بوده است. وزیر دفاع در پاسخ به سوال دیگری درخصوص درباره امکان رصد فضایی اهداف کشورمان در حمله موشکی به اسرائیل گفت: بعد از عملیات وعده صادق دو، در تصاویری که منتشر شده بود دیدید که به چه مکان‌هایی اصابت صورت گرفته بود. انتهای پیام/
3189606,نقدی:صهیونیستها روزهای آینده ضربات کوبنده‌ای دریافت می‌کنند,۰۸ آبان ۱۴۰۳ - ۱۶:۵۳,https://newsmedia.tasnimnews.com/Tasnim/Uploaded/Image/1401/09/23/140109231420093226645534.jpg,به گزارش گروه دفاعیخبرگزاری تسنیم، سردار محمدرضا نقدی معاون هماهنگ کننده سپاه در آیین افتتاح اردوهای راهیان نور بسیج دانش آموزی عنوان کرد: دانش‌آموزان و نوجوانان همواره در انقلاب اسلامی برجسته‌ترین حماسه‌سازان و الهام‌بخش جامعه برای فداکاری، گذشت و ایثار جان در مسیر حق هستند. معاون هماهنگ کننده سپاه در ادامه به نقش‌آفرینی شهدا در ترویج فرهنگ ایثار و شهادت پرداخت و خاطرنشان کرد: اگر امروز نوجوانان فلسطین و غزه مرگ را به بازی گرفته‌اند، از همین‌جا و از صاحبان همین مزار‌های نورانی شروع شده است. اگر هر روز در تصاویر می‌بینیم که چگونه نوجوانان فلسطینی تانک‌های اسرائیلی را مثل یک اسباب‌بازی خُرد می‌کنند و از بین می‌برند، درسی است که از خرمشهر و از شهیدان فهمیده و بهنام محمدی به آنها منتقل شده است. وی تاثیرپذیری مقاومت غزه و لبنان از شهدای ایران را غیرقابل انکار دانست و تصریح کرد: اگر امروز می‌بینیم که مقاومت در غزه و لبنان پوزه استکبار را به خاک مالیده و نوجوانان مقاومت جانفشانی می‌کنند؛ این الهام را شهید مرحمت 12 ساله اردبیلی به جامعه اسلامی بخشیده است. الهام‌بخش مقاومت، شهید ناهید فاتحی است که وقتی ضد انقلاب این شهید والامقام را به جرم همکاری با سپاه دستگیر کرد، این دختر نوجوان دانش‌آموز 16 ساله وقتی از او خواسته شد، برای اثبات عدم همکاری با سپاه به امام خمینی (ره) جسارت کند، تمکین نکرد و آب دهان خود را نثار ضد انقلاب کرد و به‌موجب همین اقدام به شهادت رسید. سردار نقدی با بیان اینکه فضا‌ی مجازی و ماهواره القاکننده سبک زندگی غربی هستند، گفت: محصول تفکر غربی، نتانیاهو و جو بایدن است که بدترین جنایات را علیه فلسطینی‌ها و لبنانی‌ها مرتکب می‌شوند. وی به بیانات رهبر معظم انقلاب اسلامی درخصوص ضرورت انجام ابتکار عمل در جبهه مقاومت گفت: با اینکه امروز غزه به تلی از خاک تبدیل شده است، اما پیروزی بزرگ در راه است و ان‌شاالله این پیروزی نزدیک‌تر از هر روز است و همه دنیا شاهد معجزه غزه از زیر همین خاک‌ها و پیروزی بزرگ حزب‌الله خواهند بود. معاون هماهنگ‌کننده سپاه با تاکید براینکه نه تنها ما ایرانیان و جبهه مقاومت، بلکه تمام بشریت مدیون شهداست، گفت: این بیداری دنیا محصول و نتیجه مقاومت و ایستادگی همین نوجوانان است. امروز می‌بینیم که اسرائیل زمین‌گیر شده و شکست خورده است و بزرگتر خودش یعنی آمریکا و انگلیس را آورده است و به‌جای سربازان اسرائیلی، آمریکایی‌ها و انگلیسی‌ها در فلسطین مستقر شده‌اند و می‌جنگند. سردار نقدی ایستادگی مقاومت را مدیون جوانان دانست و اظهار داشت: جبهه مقاومت به برکت جوانان در برابر همه استکبار ایستاده است و این پیروزی‌ها مدیون رهبری این جبهه است. در جنگ جهانی اول و دوم، ایران به‌طور کامل اشغال شد و متفقین به پایتخت کشورمان رسیدند و سران کشور‌های بیگانه در کشورمان جمع شدند و برای ما تصمیم گرفتند، چون پادشاه ما بی‌کفایت بود، اما آنچه در ایران و لبنان و فلسطین ورق را برگرداند، رهبری دینی بود. سردار نقدی همچنین به بیانات اخیر رهبر انقلاب پرداخت و گفت: معظم‌له فرمودند، قدرت ابتکار، خلاقیت و انگیزه مردم ایران به دشمن فهمانده شود؛ و امروز شاهدیم در فاصله هر عملیات تا عملیات بعدی اتفاقات زیادی در عرصه مقاومت صورت می‌گیرد. ملت ما این افتخار را دارد که برای تجهیز به سلاح متکی بر علم خودش است و این عظمت بخاطر انتخاب درست رهبری است. معاون هماهنگ کننده سپاه ادامه داد: مردم لبنان وقتی رهبر درستی برای خود انتخاب کرد  و شخصیتی مانند سید عباس موسوی  و شهید سید حسن نصرالله را به عنوان رهبر خود انتخاب کرد تبدیل به ملت با عظمتی شد. سردار نقدی ادامه داد:  مردم فلسطین وقتی که به جای آن رهبرهای ملی‌گرای محروم از تفکر دینی و تفکر حقیقی هنیه و سنوار را انتخاب می‌کنند ملت قهرمان فلسطینی می شوند که پشت آمریکا را به خاک مالیده است و شما در روزهای آینده خواهید دید ضربات کوبنده‌تری بر رژیم صهیونیستی وارد خواهد آمد و صهیونیست‌ها با اقدامات و ابتکارات و خلاقیت‌های جدیدتری مواجه خواهند شد که آنها را غافلگیر خواهد کرد و این حاصل انتخاب رهبری  و راه  و مسیر درست است. وی افزود: در شرایطی که لبنان محل گشت و گذار و گردشگری رفاه‌طلبان کشور‌های حاشیه خلیج فارس بود و فلسطین در مقابل اسرائیل تسلیم شده بود و در ایران نظامیان از پادگان‌ها فرار می‌کردند، اما ورق برگشت چراکه ملت انتخاب درست کرد و یک رهبر حکیم داشت. درحالی که در جنگ جهانی اول که ایران اشغال شد پادشاه قاجاری حاکم بود و سپس در جنگ جهانی دوم رضاخان حاکم بود، اما در دفاع مقدس که یک جنگ جهانی علیه ما بود، رهبری که مردم برگزیده بودند، حضرت امام راحل (ره) بود که به خاطر اتصال به خداوند این ظرفیت را داشت که جوهره ملت را نشان دهد و نشان داد این ملت همان ملتی است که از دل او شهیدان بروجردی، سلیمانی، نیل‌فروشان و زاهدی به وجود می‌آید و این رمز و درس شهداست که اگر ما در فهم و درک درست رهبری دقیق و درست عمل کنیم، معجزه می‌کند. معاون هماهنگ کننده سپاه، پیشرفت‌های عرصه‌های علمی، صنعتی و نظامی را مرهون تدابیر درست فرمانده کل قوا خواند و تاکید کرد: امروز دفاع ما کاملا متکی بر دانش بومی خودمان در دانشگاه‌های کشور است. انتهای پیام/
3189154,جلالی:با تمام حملات سایبری به زیرساخت‌های حیاتی مقابله کردیم,۰۸ آبان ۱۴۰۳ - ۱۰:۳۰,https://newsmedia.tasnimnews.com/Tasnim/Uploaded/Image/1403/08/02/1403080214291284631264734.jpg,به گزارش گروه دفاعیخبرگزاری تسنیم، سردار غلامرضا جلالی رئیس سازمان پدافند غیرعامل کشور که به مناسبت ایام نکوداشت پدافند غیرعامل در برنامه تلویزیونی صف اول شبکه خبر شرکت کرده بود در مورد مفاهیم پدافند غیرعامل با توجه به ظهور تهدیدات نوین اظهار داشت: به طور کلی، در سطح بین‌الملل موضوع پدافند غیرعامل با مفهوم دفاع غیرنظامی مطرح می‌شود که بیشتر بر جنبه‌های دفاعی و حفاظت از شهروندان بی‌دفاع متمرکز است. در ایران، پدافند غیرعامل در دو بخش کلی تعریف شده است. یک بخش مربوط به دفاع عامل است که شامل نیرو‌های مسلح و پاسخ‌های موشکی، پهپادی، و اقدامات هوایی و زمینی می‌شود. این بخش به شکل مستقیم به تهدیدات پاسخ می‌دهد. در کنار آن، بخش دیگری وجود دارد که هماهنگ با دفاع عامل عمل کرده و هدفش حفاظت از شهروندان و صیانت از کارکرد‌های ضروری مانند آب، گاز، ارتباطات و سایر خدماتی است که ممکن است در شرایط جنگی آسیب ببینند و قطع شوند. این بخش بر مقاوم‌سازی زیرساخت‌ها، امدادرسانی در شرایط اضطراری و برگزاری رزمایش‌ها به منظور افزایش آمادگی در حوزه‌های اجتماعی، شهری و نظامی متمرکز است. وی ادامه داد: ما در چارچوب تهدیدات جدید، با الگوی متفاوتی مواجه شده‌ایم؛ به طوری که دشمن تلاش می‌کند زنجیره‌های خدمت‌رسانی به مردم را مورد هدف قرار دهد. برای نمونه، در زنجیره‌های تولید برق، گاز و آب، از نقاط ضعف موجود استفاده کرده و با حملات سایبری به سامانه‌های کلیدی مانند سوخت، خدمات اساسی را مختل می‌کند تا نارضایتی و اعتراضات عمومی ایجاد کند. سردار جلالی با بیان اینکه در این راستا، وظیفه پدافند غیرعامل این است که حتی در شرایط بحران، روند ارائه خدمات به شهروندان تداوم یابد، گفت: در واقع، تلاش ما بر این است که در شرایط بحرانی، جریان خدمات عمومی دچار اختلال نشود. برای دستیابی به این هدف، تمام سناریو‌های ممکن، از جمله حملات سایبری، تروریستی و خرابکاری، در کنار حملات نظامی، مورد بررسی قرار گرفته‌اند و برای هر کدام برنامه‌های مشخصی طراحی شده است. در حوزه‌های مختلف، تلاش می‌شود که با ارتقای تاب‌آوری زیرساخت‌ها، آرامش و انسجام ملی تقویت شده و اعتماد عمومی به ادامه فعالیت‌های حیاتی حفظ شود. در بخش‌های دولتی و دفاعی نیز، مقاوم‌سازی و رفع آسیب‌پذیری‌ها به‌منظور افزایش آمادگی در برابر تهدیدات احتمالی در دستور کار قرار دارد. وی در پاسخ به این پرسش که با توجه به حملات سایبری اخیر، چگونه می‌توان نتیجه گرفت که آیا پدافند غیرعامل در این حوزه موفق عمل کرده است و آیا به‌منظور مقابله با تهدیدات سایبری، اقدامات خاصی صورت گرفته است، توضیح داد: خوشبختانه، سال گذشته قانون جدید تشکیل سازمان پدافند غیرعامل کشور تصویب و ابلاغ شد. این قانون، مسئولیت‌های هر بخش را به وضوح مشخص کرده است. به عنوان مثال، در حوزه وزارت نفت، وزیر نفت مسئول پدافند غیرعامل این وزارتخانه است و در شرکت ملی گاز، مدیرعامل مسئولیت اجرای آن را بر عهده دارد. در استان‌ها نیز استانداران مسئول هستند. چنانچه در این موارد قصوری صورت بگیرد یا نظارت کافی انجام نشده باشد، بررسی و رسیدگی به موضوع لازم است. دستیار ویژه رئیس جمهور در امور پدافند غیرعامل افزود: از سوی دیگر، در فرآیند اجرا، چالش‌هایی در کل فضای سایبری کشور وجود دارد که صرفاً به مدیران دستگاه‌ها مرتبط نیست. برای مثال، نیاز به نیروی متخصص در حوزه امنیت سایبری احساس می‌شود. این نیروی متخصص باید در داخل کشور آموزش دیده و تقویت شود. با وجود نیاز‌های مختلف، رشته‌های دانشگاهی مرتبط با امنیت سایبری در بسیاری از حوزه‌های صنعتی به اندازه کافی توسعه نیافته‌اند. ما نیازمند افزایش رشته‌های امنیت سایبری، به‌ویژه در حوزه‌های صنعتی، هستیم. برای تقویت نیروی انسانی متخصص، از وزارت علوم درخواست کردیم و موفق شدیم که سه دوره دکتری در حوزه امنیت سایبری و دفاع سایبری را در دانشگاه دفاع ملی فعال کنیم. همچنین در مقطع کارشناسی ارشد نیز رشته‌ای در زمینه پدافند سایبری تأسیس شده و به صورت آزمایشی شروع به کار کرده است. وی ادامه داد: در حوزه صنعتی، به دلیل پیچیدگی و اهمیت زیرساخت‌های صنعتی، یک نظام امنیتی ویژه طراحی کرده‌ایم که الزامات امنیت سایبری را برای بخش‌های مختلف صنعتی مشخص می‌کند. به عنوان مثال، اگر شرکت ملی گاز در دسته‌ی تأسیسات حساس و حیاتی قرار می‌گیرد، باید سیستم‌های امنیتی و ساختار‌های سایبری لازم را دارا باشد. در صورت مشاهده عدم اجرای این الزامات، پیگیری‌های لازم صورت می‌گیرد. سردار جلالی با بیان اینکه از منظر ما، وضعیت فعلی هنوز به سطح مطلوب نرسیده است، تصریح کرد: با توجه به افق پیش‌رو و افزایش پیچیدگی تهدیدات سایبری، لازم است که تلاش‌ها در این حوزه تداوم یابد. رئیس سازمان پدافند غیرعامل عنوان کرد: به منظور شناسایی و دفع تهدیدات سایبری، سیستم‌های امنیتی موسوم به SOC (مرکز عملیات امنیت) مستقر شده‌اند. این سیستم‌ها به طور مستمر تلاش‌های نفوذ یا هرگونه فعالیت مشکوک را کنترل می‌کنند. علاوه بر این، اقدامات پیشگیرانه‌ای نیز انجام شده است. ما از دستگاه‌ها انتظار داریم که با اجرای دقیق الزامات قانونی و اقدامات لازم، برای افزایش امنیت سایبری در تمامی حوزه‌ها تلاش کنند. وی متذکر شد: از نظر ارزیابی عملکرد دستگاه‌های دولتی، اگرچه هنوز به سطح مطلوب نرسیده‌ایم، نمی‌توانیم از تلاش‌های کارکنان حوزه سایبری در دستگاه‌های اجرایی نیز چشم‌پوشی کنیم. به عنوان مثال، سال گذشته شاهد یک انفجار تروریستی در خط لوله گاز بودیم که کارکنان شرکت ملی گاز ایران به صورت شبانه‌روزی و با تلاش جهادی ظرف مدتی کوتاه این خط را تعمیر کرده و به مدار بازگرداندند. علاوه بر این، در مواقع اضطراری، اقدامات لازم برای حفظ سوخت‌رسانی به مردم نیز انجام شد تا در زمستان و به‌ویژه در بهمن‌ماه، مردم دچار مشکل نشوند. این اقدامات ارزشمند دستگاه‌های اجرایی نظیر شرکت ملی گاز ایران قابل تقدیر است. سردار جلالی خاطرنشان کرد: دستگاه‌هایی که خدمات زیرساختی نظیر آب، برق، گاز و ارتباطات را ارائه می‌دهند، باید به‌طور مستمر تقویت شوند. این تقویت نه تنها شامل نیروی انسانی و پرداختی‌ها می‌شود، بلکه تجهیزات، آموزش‌ها و برگزاری رزمایش‌ها را نیز در بر می‌گیرد. وی در زمینه آموزش مفاهیم و الزامات عمومی پدافند غیرعامل به شهروندان برای کسب آمادگی در برابر تهدیدات نیز توضیح داد: در این زمینه، سه سطح آموزش داریم که شامل آموزش عمومی، آموزش‌های عالی و تخصصی می‌شود. در حوزه دانشگاهی، برنامه‌های گسترده‌ای برای مقاطع کارشناسی ارشد و دکتری ایجاد کرده‌ایم و اکنون نزدیک به 20 رشته در مقاطع ارشد و دکتری مرتبط با پدافند غیرعامل در کشور فعال است. تاکنون بیش از 100 نفر در مقطع دکتری و نزدیک به 1500 نفر در مقطع کارشناسی ارشد در این حوزه فارغ‌التحصیل شده‌اند. در سطح عمومی نیز در تلاشیم که با همکاری رسانه‌ها و از طریق برگزاری رزمایش‌ها و برنامه‌های آموزشی، آگاهی عمومی نسبت به ضرورت‌های پدافند غیرعامل و نحوه مواجهه با بحران‌ها را ارتقا دهیم تا در صورت بروز بحران، تاب‌آوری اجتماعی و آمادگی مردم حفظ شود. در بخش آموزش‌های تخصصی، حدود 70 شرکت آموزشی مجوز‌های لازم را از سازمان پدافند غیرعامل دریافت کرده‌اند و با ارائه محتوا و طرح درس‌های مصوب، آموزش‌های لازم را به دستگاه‌های اجرایی ارائه می‌کنند. رئیس سازمان پدافند غیرعامل کشور با بیان اینکه برای 60 شهر کشور که جمعیتی بالای 200 هزار نفر دارند، سند‌های پدافند شهری تهیه و به شرکت‌های آموزشی داده شده تا مسئولان شهری، شورای شهر و شهرداری‌ها آموزش‌های لازم را در این زمینه دریافت کنند، متذکر شد: در سطح عمومی نیز، با همکاری دستگاه‌های آموزشی کشور مانند آموزش و پرورش، وزارت علوم، وزارت بهداشت و حوزه علمیه، برنامه‌هایی جهت آگاهی عمومی مردم درباره پدافند غیرعامل طراحی و اجرا شده است. به عنوان مثال، محتوای آموزشی برای شبکه شاد تهیه شده است. در جلسات متعدد با وزرای آموزش نیز هماهنگی‌هایی برای آگاهی‌بخشی و آموزش عمومی در این حوزه انجام داده‌ایم. سردار جلالی تصریح کرد: در موارد خاص مانند همه‌گیری کرونا، تجربه موفقی در زمینه آگاهی‌رسانی عمومی داشتیم. در آن زمان، با همکاری صدا و سیما و انتشار مداوم محتوای آموزشی در حوزه بهداشت عمومی، توانستیم سبک زندگی مردم را تغییر داده و رفتار‌های بهداشتی را در جامعه نهادینه کنیم. این تجربه برای ما نشان‌دهنده اهمیت رسانه‌ها در آگاهی‌بخشی عمومی است و می‌تواند به عنوان الگوی موفقی در حوزه‌های دیگر نیز به کار گرفته شود. وی در ادامه با بیان اینکه حملات روزانه متعددی علیه زیرساخت‌های سایبری کشور انجام می‌شود، متذکر شد: بسیاری از این حملات در قالب ویروس‌ها یا بدافزار‌های کوچک هستند که با سامانه‌های امنیت سایبری (SOC) شناسایی و خنثی می‌شوند. تعداد این حملات روزانه بسیار بالا است. حملات دیگری که دارای پیچیدگی‌های بیشتری هستند و ممکن است به سرقت اطلاعات یا ایجاد اختلال در سیستم‌های حساس منجر شوند، کمتر رخ می‌دهند و معمولاً بلافاصله شناسایی و کنترل می‌شوند. در یک سال گذشته، خوشبختانه حادثه‌ای با پیامد‌های اجتماعی جدی نداشتیم، که این خود نشان‌دهنده تقویت آمادگی‌های ما در برابر تهدیدات سایبری است. به گفته سردار جلالی، حملات سایبری که تحت عنوان حملات DDoS یا منع سرویس انجام می‌شوند، به طور خاص شبکه‌ها را هدف قرار داده و دسترسی به خدمات را مختل می‌کنند. در این زمینه، شبکه‌های وزارت ارتباطات هدایت ترافیک و کنترل عمومی را بر عهده دارند تا تاثیر این نوع حملات را به حداقل برسانند. وی با بیان اینکه با توجه به شرایط فعلی و تهدیدات سایبری، آیا ایران در مقابله با حملات سایبری موفق بوده است، خاطرنشان کرد: بله، خوشبختانه با استفاده از سامانه‌های کاملاً بومی و ساخت داخل، توانسته‌ایم در برابر تمامی حملات سایبری که به خدمات حیاتی کشور هدف‌گیری شده‌اند، مقابله کنیم. رئیس سازمان پدافند غیرعامل کشور با بیان اینکه در سال جاری با توجه به شرایط خاص کشور، رویکرد این سازمان به سمت اقدامات عملیاتی متمایل شده است، افزود: برنامه‌های این هفته بیشتر به سمت برگزاری رزمایش و انجام اقداماتی برای سنجش میزان آمادگی زیرساخت حیاتی معطوف شده است. وی متذکر شد: قانون پدافند غیرعامل تمامی دستگاه‌ها را مکلف کرده است که استاندارد‌های مشخصی را رعایت کنند. اگر ارزیابی‌ها نشان دهد که دستگاهی در انجام وظایف کوتاهی کرده و این امر منجر به خسارت شود، قطعاً اقدامات قانونی و نظارتی انجام خواهد شد. سردار جلالی در پاسخ به این سوال که با توجه به قانون جدید پدافند غیرعامل، چه تدابیری برای برخورد با دستگاه‌های دولتی در نظر گرفته که در انجام وظایف خود کوتاهی کنند، نیز توضیح داد: قانون ماده 576 جرائم انقلاب اسلامی، مکلف به رسیدگی به تخلفات و جرایم پدافند غیرعامل است. تخلفات در این زمینه به دو بخش تقسیم می‌شوند؛ اگر پیامد‌های آن تهدیدی برای امنیت ملی باشد یا منجر به خسارت و تلفات شود، قوه قضائیه باید به سرعت و بدون نوبت به آن رسیدگی کند. در صورتی که کوتاهی در سطح استنکاف اداری باشد و خسارتی وارد نشده باشد، پرونده در سیستم تخلف اداری پیگیری می‌شود. در هر حال، قانون مجازات بازدارنده‌ای را برای کوتاهی در حوزه پدافند غیرعامل در نظر گرفته است. دستیار ویژه رئیس جمهور در امور پدافند غیرعامل در زمینه اقدامات انجام شده برای ارتقای سطح خودکفایی کشور در تجهیزات امنیت سایبری نیز توضیح داد: ما بر اساس نیاز‌های شناسایی‌شده در حوزه امنیت و زیرساخت‌ها، به اولویت‌بندی و تولید سامانه‌های بومی پرداخته‌ایم. از مجموع 98 سامانه مورد نیاز، تاکنون حدود 25 سامانه اصلی را اولویت‌بندی کرده‌ایم و در سه سال گذشته توانسته‌ایم نزدیک به 20 سامانه را با ظرفیت داخلی و شرکت‌های دانش‌بنیان تولید کنیم. در این راستا، بیش از 300 شرکت دانش‌بنیان در حوزه‌های مختلف با سازمان پدافند غیرعامل همکاری دارند. در زمینه سرور‌های داخلی نیز اقدامات قابل توجهی صورت گرفته است و اکنون بیش از 80 درصد سرور‌ها تولید داخل هستند. تنها 10 تا 20 درصد از تجهیزات باقی‌مانده نیاز به بومی‌سازی دارد که امیدواریم تا سال آینده به طور کامل به تولید داخلی دست یابیم. شرکت‌های داخلی با انگیزه و دانش بالا در این حوزه فعالیت می‌کنند و انتظار داریم دستگاه‌های اجرایی کشور نیز به تدریج استفاده از این تجهیزات بومی را جایگزین نمونه‌های خارجی کنند. وی ادامه داد: اکنون بخش قابل توجهی از تجهیزات امنیتی مورد نیاز، نظیر سامانه‌های اسکادا (سامانه‌های صنعتی) و ابزار‌های کنترل امنیتی، به‌طور کامل در داخل کشور تولید می‌شوند. هم‌اکنون بیش از هفت محصول درجه یک ایرانی در حوزه اسکادا داریم که کاملاً می‌توانند جایگزین محصولات خارجی شوند و از ورود تهدیدات احتمالی جلوگیری کنند. استفاده از اسکادای خارجی در واقع یک دروازه تهدید برای کشور خواهد بود و ما در حال حاضر، با تلاش شرکت‌های دانش‌بنیان داخلی، تجهیزات امنیتی مهم مانند سوئیچ‌ها و روتر‌ها نیز به‌طور کامل در داخل تولید می‌شوند. در لیست تجهیزات بومی‌سازی‌شده، نزدیک به 250 قلم وجود دارد که با هدف دستیابی به خودکفایی کامل در تولید این تجهیزات، برنامه‌ریزی کرده‌ایم. سردار جلالی متذکر شد: البته باید توجه داشت که سازمان پدافند غیرعامل به‌عنوان هدایت‌کننده و راهبر این مسیر عمل می‌کند و وظیفه‌ی تأمین مالی مستقیماً بر عهده ما نیست. ما در همکاری با معاونت علمی و فناوری ریاست جمهوری، از تولیدات داخلی حمایت می‌کنیم و پس از انجام آزمایش‌های کیفی و تخصصی، تجهیزات بومی را برای استفاده در دستگاه‌های اجرایی توصیه می‌کنیم. وی در مورد برنامه‌های سازمان برای آمادگی در مورد تهدیدات نوین شیمیایی و میکروبی نیز اظهار داشت: در شرایطی که جهان با تهدیدات نوین زیستی و احتمال پاندمی‌های جدید روبروست، سازمان بهداشت جهانی به کشور‌های عضو توصیه کرده است که برنامه‌های آمادگی برای مقابله با پاندمی‌های احتمالی را تدوین کنند. ما نیز در پدافند زیستی، دستورالعمل‌های آمادگی برای مقابله با پاندمی‌های آینده را تدوین کرده‌ایم و با بررسی تجربه‌های کرونا و شناسایی نقاط ضعف، برنامه‌ای جامع برای مدرن‌سازی سیستم‌های مقابله زیستی ایجاد کرده‌ایم. این برنامه شامل 25 گام اساسی است که در کمیته دائمی پدافند زیستی تصویب و به دستگاه‌های اجرایی کشور ابلاغ شده است. رئیس سازمان پدافند غیرعامل کشور با بیان اینکه یکی از حوزه‌های کلیدی، ساماندهی شبکه‌های آزمایشگاهی کشور است تا بتواند به‌سرعت انواع ویروس‌ها و بیماری‌های جدید را تشخیص دهد، افزود: به عنوان نمونه، آزمایشگاه‌های امن سطح 3 که در دوران کرونا تأسیس شدند، به ما این امکان را دادند که الگو‌های واکسن را آزمایش و توسعه دهیم و تجربه‌ی مهمی در این زمینه کسب کنیم. انتهای پیام/
3187827,وزیر دفاع:‌ خسارت حمله اسرائیل جزئی بود و آن را ترمیم کردیم,۰۷ آبان ۱۴۰۳ - ۱۶:۱۹,https://newsmedia.tasnimnews.com/Tasnim/Uploaded/Image/1402/10/12/1402101213060312329111824.jpg,به گزارش گروه دفاعیخبرگزاری تسنیم،‌ امیر عزیز نصیرزاده وزیر دفاع و پشتیبانی نیروهای مسلح جمهوری اسلامی ایران در آیین افتتاحیه سال تحصیلی جدید دانشجویان غیر ایرانی دانشگاه عالی دفاع ملی حضور یافته بود، در جمع دانشجویان غیر ایرانی و تعدادی از وابستگان نظامی خارجی مقیم تهران با اشاره به آیه «وأَعِدُّوا لَهُمْ مَااسْتَطَعْتُمْ مِنْ قُوَّة» اظهار داشت: قرآن ما را به آماده شدن و قدرتمند شدن به هر وسیله‌ای توصیه کرده است که یکی از قدرت‌ها، قدرت علمی است و هر کشوری که قدرت علمی دارد بر دیگران تفوق پیدا می‌کند. وی افزود:  گاهی این قدرت علمی در جهت شرّ به وسیله استکبار جهانی اعمال می‌شود، اما اگر این قدرت علمی در دست انسان‌های مؤمن و عدالت‌خواه باشد، در جهت تفوق خیر و مبارزه با ظلم بکار خواهد رفت. وزیر دفاع و پشتیبانی نیروهای مسلح با اشاره به حضور آمریکا در اقصی‌نقاط دنیا از جمله در دریای جنوبی چین و تحریک تایوان، تنگه و آبراه‌های بین‌المللی مانند تنگه باب‌المندب و همچنین در جنگ روسیه و اوکراین، بیان داشت: این حضورها و دخالت‌ها در جهت یک‌جانبه‌گرایی آمریکا در جهان است، لذا کشورهای عدالت‌خواه چه مسلمان و چه غیرمسلمان، باید با بهره‌گیری از قدرت علمی بر روی مشترکات خود تمرکز و آنها را تقویت کنند؛ لذا در این کلاس‌های درسی بر روی مشترکات و عوامل هم‌گرایی که بسیار هم هستند، مطالعه، تحقیق و همفکری کنید. امیر نصیرزاده در بخش دیگری از صحبت‌های خود با اشاره به اینکه رژیم صهیونیستی تمام قوانین بین‌المللی که در ظاهر برای حقوق‌بشر و عدالت وضع شده است را زیرپا گذاشته، بیان داشت: در تجاوز اخیر رژیم صهیونیستی به جمهوری اسلامی ایران، خسارتی جزئی به ما وارد شد که بلافاصله با بهره‌گیری از دانش و قدرت علمی خودمان آن را ترمیم و جایگزین کردیم، در حالی که اگر این توانِ ناشی از علم، در اختیار دیگران بود، هرگز به ما اجازه این کار را نمی‌دادند. انتهای پیام/
3187799,ارتش آمار اعلامی موشک‌های شلیک‌‌شده اسرائیل را تکذیب کرد,۰۷ آبان ۱۴۰۳ - ۱۵:۵۲,https://newsmedia.tasnimnews.com/Tasnim/Uploaded/Image/1400/12/08/1400120812033412124870744.jpg,به گزارش گروه دفاعیخبرگزاری تسنیم، امیر سیدحسن ابوترابی معاون روابط عمومی و رسانه ارتش جمهوری اسلامی ایران ضمن تکذیب اظهارات امیر مختاری درباره آمار موشک‌های شلیک‌شده رژیم صهیونیستی که در مراسم تشییع پیکر شهید مهدی نقوی عنوان کرده بود، گفت: آمار تعداد موشک‌های شلیک‌شده در این سخنرانی به هیچ عنوان مورد تأیید نیست. وی افزود: سرتیپ‌دوم مختاری چند سال پیش از مجموعه نیروی زمینی ارتش بازنشسته شده و هم‌اکنون هیچ مسئولیتی در ارتش ندارد و فاقد دسترسی به اطلاعات است، بنابراین اظهارات ایشان مورد تأیید نیست. ابوترابی خاطرنشان کرد: همان‌گونه که در بیانیه‌های قبلی ستادکل نیروهای مسلح عنوان شده بود، لازم استاخباررسمی مربوط به تجاوز اخیر رژیم صهیونیستی صرفاً از طریق ستادکل نیروهای مسلح و رسانه ملی پیگیری شود و مرجع رسمی انتشاراخبارارتش جمهوری اسلامی ایران پایگاه اطلاع‌رسانی آجا به‌نشانی www.aja.ir است. انتهای پیام/+
3187366,ویترین تسنیم شماره ۷۷۴,۰۷ آبان ۱۴۰۳ - ۰۹:۲۴,https://newsmedia.tasnimnews.com/Tasnim/Uploaded/Image/1403/09/18/1403091822152442531637813.jpg,مقام معظم رهبری در سخنرانی دیروز خود مطالب بسیار مهمی درباره برآوردهای ناظر به شرارت اخیر صهیونیست‌ها و همچنین راه درست مواجهه با آمریکا و اسرائیل بیان کردند. ایشان تاکید کردند که شرارت اخیر را نه کوچک انگاری باید کرد و نه بزرگنمایی. ایشان تاکید کردند که باید محاسبات صهیونیست‌ها در این آوردگاه را اصلاح کرد. هر روز بخشی از مهمتریناخبارو گزارش‌های تسنیم را در ویترین تسنیم ببینید: 1- امام خامنه‌ای: باید قدرت ایران به رژیم صهیونیستی فهمانده شود 2- نمایش سازمان یافتگی مقاومت فلسطین با سه عملیات در یک روز 3- عراقچی:ایران در زمان مقتضی پاسخ اسرائیل را خواهد داد  انتهای پیام/
3187355,پیام تسلیت فرماندهان ارتش در پی شهادت رزمندگان پدافند هوایی,۰۷ آبان ۱۴۰۳ - ۰۹:۱۴,https://newsmedia.tasnimnews.com/Tasnim/Uploaded/Image/1403/08/07/1403080709132332931297544.jpg,به گزارش گروه دفاعیخبرگزاری تسنیم، جمعی از فرماندهان ارتش جمهوری اسلامی در پیام‌های جداگانه‌ای شهادت چهار تن از رزمندگان نیروی پدافند هوایی را تسلیت گفتند. متن پیامسرلشکر موسوی فرمانده کل ارتشبه شرح زیر است: بسم الله الرحمن الرحیم «و لا تحسبن الذین قتلوا فی سبیل الله امواتا بل احیاء عند ربهم یرزقون» آل عمران 69 ایران سربلند اسلامی شجره طیبه‌ای است که در مسیرتندبادهای حوادث و معاندت دشمنان، با مجاهدت آحاد رزمندگان و همراهی ملت قهرمان و رهبری دوراندیشانه امامین انقلاب، سرو قامت و استوار در برابر مستکبران عالم به‌ویژه آمریکا و یاوه گویی‌های رژیم منحوس صهیونی ایستاده است. خط انقلاب اسلامی همان خط انبیا و اولیای الهی است. مسیری که ما را به استقامت و ایستادگی در برابر دشمنان هدایت می‌کند و شهادت در راه خدا و خدمت به مردم را، ارتزاق در حریم ربوبیت می‌داند. شهادت همرزمان عزیز و سلحشور نیروی قهرمان پدافندهوایی در سنگرهای دفاع شبانه‌روزی از مرزهای ایران عزیز و مردم شریف، ادامه راه ایثارگران دفاع مقدس و جبهه مقاومت و آینه شفاف تاریخ پرافتخار این سرزمین ازسال‌های نه چندان دور است. آنگاه که رزمندگان غیور پایگاه و ایستگاه راداری سوباشی با وجود تهدیدات پرشمار دشمن  ایستادند و حاضر به ترک سنگر پدافند نشدند و شهادت را انتخاب کردند و امروز درس‌آموزان و پیروان آن شهیدان؛ افسران و درجه‌داران غیور این نیرو در ماموریت مقدس دفاع از حریم ایران در مقابله با شرارت رژیم نامشروع صهیونیستی، ترجمان فاستقم کما امرت و جان پناه مردم شدند، قله شهادت را برگزیدند و جان گرانمایه خود را برای صیانت ازهویت و استقلال ایران و نظام اسلامی تقدیم کردند. عروج دلباختگان دین و وطن در نیروی سرافراز پدافند هوایی ارتش را محضر خانواده صبور آن شهیدان عزیز، تبریک وتسلیت عرض نموده و با ادای احترام به همه شهیدان راه استقلال و امنیت و شهیدان گرانقدر اخیر فرماندهی انتظامی در حمله تروریستی اشرار، راه تامین امنیت را به فرموده رهبر دانای راز و فرماندهی کل قوا، حفظ و تقویت قدرت می‌دانیم و ایمان داریم با توکل به خدای متعال و به برکت خون پاک شهیدان، رهبری حکیمانه امام خامنه‌ای (مدظله‌العالی) عزیز، وجود ارزشمند رزمندگان نیروهای مسلح و پشتیبانی امت نستوه، شاهد ارتقاء روزافزون قدرت ایران و جبهه مقاومت در مصاف با دشمنان انسانیت خواهیم بود. متن پیامامیر رحیم‌زاده فرمانده قرارگاه پدافندهواییبه شرح زیر است: بسم الله الرحمن الرحیم «ولا تحسبن الذین قتلوا فی سبیل الله أمواتاً بل أحیاءٌ عند ربهم یرزقون» شهادت هنر مردان‌ خداست و دلاورمردان پدافند هوایی که در سنگر آبرو و شرف و دفاع از آسمان میهن اسلامی،  با انجام‌ وظیفه سربازی خود سر از پا نمی‌شناسند ، همواره آماده نثار جان خود در راه دین و حفظ امنیت و آرامش ملت قهرمان کشور عزیزمان می‌باشند. اطمینان دارم شهادت چهار تن از عزیزانمان در مقابله با تهاجم هوایی رژیم جنایتکار صهیونیستی، عزم و اراده دلاورمردان پدافند هوایی  در دفاع از حریم هوایی کشورمان را دوچندان نموده‌  و همرزمان شجاع، مؤمن و متعهد در یگان‌های پدافند هوایی سراسر کشور،  به برکت خون پاک شهیدان  و در ادامه این مسیر نورانی ، با اقتدار و آمادگی کامل‌،  در انجام مأموریت خطیر خود مجاهدانه کوشا خواهند بود. اینجانب شهادت همسنگران عزیزم شهیدان حمزه جهاندیده ، محمد مهدی شاهرخی‌فر ،سجاد  منصوری و مهدی نقوی را به فرماندهی معظم کل قوا(مدظله العالی) ،  ملت قهرمان ایران ، خانواده معظم شهیدان و فرماندهان و   همرزمان پدافند هوایی خود  تبریک و تهنیت عرض نموده و از درگاه خداوندمتعال برای خانواده های معظم شهدا صبر جمیل و اجر جزیل مسئلت می‌نمایم. متن پیامامیر صباحی فرد فرمانده نیروی پدافند هوایی ارتشبه شرح زیر است: بسم الله الرحمن الرحیم مِنَ الْمُؤْمِنِینَ رِجَالٌ صَدَقُوا مَا عَهَدُوا اللَّهَ عَلَیْهِ فَمِنْهُمْ مَنْ قَضَى نَحْبَهُ وَمِنْهُمْ مَنْ یَنْتَظِرُ وَمَا بَدَّلُوا تَبْدِیلًا  آیه23سوره احزاب امروز عهدنامه سربازیِ غیورمردان نیروی پدافند هوایی ارتش به خون مطهر چهار نفر از دلیرمردانِ با عزت و‌ فدایی ملت و وطن این مرز و بوم امضا شد‌‌.رزمندگان تلاش‌گرِ نیروی پدافند هوایی ارتش همواره جانانه و آگاهانه در عرصۀ دفاع از امنیت ایران اسلامی خوش درخشیده‌ تا هموطنانمان در مقوله امنیت و دفاع از کیان ایران اسلامی دغدغه‌ای نداشته باشند. بدیهی است فرزندان این سرزمین در نیروی پدافند هوایی ارتش در راه دفع تجاوز و شرارت رژیم صهیونیستی، جان خود را برای دفاع از جان، مال و ناموس هموطنانمان در دست گرفته‌ و با ایفای نقش خود عهدسربازی که با جان عزیز خویش بسته‌اند، به سرانجام رساندند. اینجانب با افتخار به وجود این سلحشوران عزت‌مند که همواره در میدانِ دفاع از آسمان ایران عزیز از بذل جان خویش دریغ نورزیده‌اند، قدردانی کرده و شهادت همرزمانم را به قطب عالم امکان حضرت ولیعصر(عج) ارواحنا فداه، محضر فرماندهی معظم کل قوا، ملت شریف ایران و به ویژه خانواده‌های معزز ایشان و همۀ همکاران و همرزمان تبریک و تسلیت عرض می‌نمایم. خانواده‌های این شهدا تا به امروز در همراهی مومنانه با نام آوران این سرزمین و از این پس نیز در زمره خانواده‌های معزز شهدا با صبوری زینب‌وار در زنده نگه داشتن یاد و خاطره این چهار شهید عزیز نقش خود را با آبرومندی ایفا خواهند کرد و ما رزمندگان پدافند به خون پاکشان سوگند یاد می‌کنیم راهی را که برای اقتدار و امنیت ایران عزیز در پیش داشتند با عزمی جزم‌تر از پیش ادامه خواهیم داد. متن پیامامیر واحدی فرمانده نیروی هوایی ارتشبه شرح زیر است:‌ بِسمِ اللّه اَلرَّحمنِ الرَّحیم «مِنَ المُؤمِنینَ رِجالٌ صَدَقوا ما عاهَدواللّه عَلیه فَمِنهُم مَن قَضی نَحبَه و مِنهُم مَن یَنتَظرو ما بدّلوا تَبدیلا» همرزم ارجمندم امیر سرتیپ ستاد علیرضا صباحی فرد فرمانده محترم نیروی پدافند هوایی ارتش جمهوری اسلامی ایران سلام علیکم؛ رشادت مثال‌زدنی و ایستادگی مردانۀ فرزندان ملت در پدافند هوایی در برابر تعدّی رژیم جعلی صهیونیستی، یاد و خاطره اسطوره‌های مقاومت در هشت فصلِ بهشت آگین و شهادت نشان این سرزمین در دفاع مقدس و خاطرات سد خلل‌ناپذیر پدافند به‌ویژه در عملیات‌های والفجر و شهادت‌طلبی شهدای غیرتمند سوباشی را زنده ساخت. ملت بزرگ ایران، قدر امنیت بومی پایدار خود را می‌داند و شکوه حماسه خلق شده در برابر تعدّی اخیر دشمن را ارج می‌نهد. بی‌شک شهادت هم‌رزمانمان در دفاع از سرزمین مادری، در عزم فرزندان غیور ایران در نیروهای مسلح که شهیدانه زیستن را در مکتب عاشورا مشق کرده و ستم‌ستیزی را از سقای آب و ادب حضرت قمر بنی هاشم آموخته‌اند، خللی ایجاد نکرده بلکه پیمانی جدید بر پیمان گذشته‌شان با شهیدان گلگون کفن برای استمرار راه آن سروهای رشید و اصل خورشید افزوده است. اینجانب با نثار درود به ارواح مطهر شهدای نیروی پدافند هوایی از درگاه خداوند متعال برای خانواده‌های سربلند ایشان صبر و برای جنابعالی و همرزمان دلاورتان توفیق روز افزون مسئلت می‌نمایم. انتهای پیام/
3187338,فرمانده‌کل سپاه شهادت رزمندگان ارتش و فراجا را تسلیت گفت,۰۷ آبان ۱۴۰۳ - ۰۸:۵۶,https://newsmedia.tasnimnews.com/Tasnim/Uploaded/Image/1403/03/21/1403032109500120830261934.jpg,"به گزارش گروه دفاعیخبرگزاری تسنیم، سردار سرلشکر حسین سلامی در پیام‌های جداگانه‌ای شهادت رزمندگان پدافند هوایی ارتش جمهوری اسلامی ایران در حمله رژیم صهیونیستی و همچنین شهادت جمعی از نیروهای فرماندهی انتظامی کشور در حادثه تروریستی تفتان را تسلیت گفت. متن پیام‌های سردار سلامی به‌شرح زیر است: بسم اللّه الرّحمن الرّحیم برادر ارجمند امیر سرلشکر سید عبدالرحیم موسویفرمانده محترم کل ارتش جمهوری اسلامی ایران مِنَ الْمُؤْمِنِینَ رِجَالٌ صَدَقُوا مَا عَاهَدُوا اللَّهَ عَلَیْهِ فَمِنْهُمْ مَنْ قَضَی نَحْبَهُ وَ مِنْهُمْ مَنْ یَنْتَظِرُ وَ مَابَدَّلُوا تَبْدِیلًا سلام علیکم؛ شهادت پرافتخار 4 تن از رزمندگان غیور نیروی پدافند هوایی ارتش در اقدام شرورانه و تجاوزکارانه اخیر هواپیماهای دشمن صهیونی علیه نقاطی در چند استان کشور را به جنابعالی و آحاد فرماندهان و کارکنان غیور و شجاع این قرارگاه و خانواده معظم شهدا تبریک و تسلیت عرض می‌نمایم. اقدام نامشروع و غیرقانونی رژیم خون‌آشام صهیونیستی که با آمادگی پدافند هوایی کشور در دستیابی به اهداف شوم خود ناکام ماند، نشان از خطای محاسباتی و نیز درماندگی این رژیم در میدان جنگ با رزمندگان جبهه بزرگ مقاومت اسلامی به‌ویژه در غزه و لبنان می‌باشد که به‌یقین پیامدهای تلخ آن برای اشغالگران غیر قابل تصور خواهد بود. به ارواح پرفتوح شهیدان گرانقدری که در راه دفع تجاوز و شرارت رژیم صهیونیستی، سلحشورانه به معراج رفتند و نام خود را آگاهانه در دفتر نورانی مجاهدان و شهیدان راه آزادی قدس شریف و دفاع از کیان انقلاب، نظام و میهن اسلامی ثبت کردند؛ درود می‌فرستم و با طلب علو درجات برای آنان از درگاه الهی؛ دوام توفیق و افتخارآفرینی رزمندگان ارتش غیرتمند و انقلابی جمهوری اسلامی ایران و سایر نیروهای مسلح مقتدر کشور در اجرای مأموریت‌های محوله به‌ویژه مقابله با تهدیدات و شرارت‌های دشمنان تحت لوای پرچم اسلام و ولایت و هدایت‌های رهبر عظیم‌الشأن انقلاب اسلامی و فرمانده معظم کل قوا حضرت امام خامنه‌ای (مدّ ظلّه العالی) را آرزومندم. * * * بسم اللّه الرّحمن الرّحیم سردار سرتیپ پاسدار احمدرضا رادان فرمانده محترم کل انتظامی کشور سلام علیکم؛ شهادت جمعی از ""پاسداران امنیت کشور"" در درگیری با جنایتکاران تروریست و مزدور استکبار جهانی در منطقه تفتان استان سیستان و بلوچستان را به جنابعالی و آحاد فرماندهان و کارکنان شجاع و شریف فراجا به‌ویژه خانواده‌های معظم شهدا تبریک و تسلیت عرض می‌نمایم. این اقدام شرارت‌آمیز که مقارن با اقدام شرورانه رژیم صهیونیستی به میهن اسلامی صورت پذیرفت، بیانگر هماهنگی و هم‌افزایی بدخواهان ملت ایران در داخل و منطقه پیرامونی سیستان و بلوچستان قهرمان با جنایتکاران صهیونی تحت منویات شیطانی دشمن اصلی انقلاب و نظام اسلامی آمریکای خبیث و مزور است که در برخورد با هوشمندی و هوشیاری مردمان ایران‌زمین و حافظان امنیت، آرامش و آسایش جامعه ایرانی راه به جایی نخواهد برد و بیش از پیش بر دامنه خشم و نفرت عمومی علیه آنان می‌افزاید. با درود و صلوات به ارواح مطهر شهیدان حادثه تروریستی تفتان و طلب علو درجات برای آنان، دوام توفیق جنابعالی و پلیس خدوم و مردمی در صیانت از امنیت پایدار کشور و مقابله با اشرار و گروهک‌های تروریستی و عوامل ناامنی و سلب آرامش مرزها و شهرهای میهن اسلامی را از خدای قادر متعال طلب می‌کنم. انتهای پیام/+"
3186653,ویترین تسنیم شماره ۷۷۲,۰۶ آبان ۱۴۰۳ - ۰۸:۵۴,https://newsmedia.tasnimnews.com/Tasnim/Uploaded/Image/1403/09/18/1403091822152442531637813.jpg,اگرچه هرنوع تعرضی به ایران در هر سطحی محکوم است و طرف تعرض‌کننده حتماً باید هزینه این اقدام خود را بپردازد، اما آنچه در حمله اسرائیل رخ داد ضعیف‌تر از برآوردهای پیشین بود. نتانیاهو بازی بزدل را تا اینجا باخته است و مقایسه تصاویر عملیات‌های وعده صادق یک و دو با اقدام اسرائیل، معنادار است. هر روز بخشی از مهمتریناخبارو گزارش‌های تسنیم را در ویترین تسنیم ببینید: 1- منابع عبری: حمله به ایران یک نمایش ضعیف بود 2- ایران در دفاع از منافع و تمامیت ارضی خود حد و مرزی ندارد  انتهای پیام/+
3186532,تعداد شهدای ارتش در حمله اسرائیل به ۴ نفر رسید,۰۵ آبان ۱۴۰۳ - ۲۱:۱۳,https://newsmedia.tasnimnews.com/Tasnim/Uploaded/Image/1403/08/05/1403080521114494031288344.jpg,به گزارش گروه دفاعیخبرگزاری تسنیم، در پی حمله رژیم صهیونیستی به کشورمان تعداد شهدای رزمنده ارتش به 4 تن رسید. ارتش پیش از این از شهادت حمزه جهاندید و  محمدمهدی شاهرخی فر خبر داده بود. بر پایه این گزارش در این حمله رزمندگان مهدی نقوی و سجاد منصوری نیز به درجه رفیع شهادت نائل آمدند. انتهای پیام/
3186505,اطلاعیه ستاد کل نیروهای مسلح درباره تجاوز رژیم صهیونیستی,۰۵ آبان ۱۴۰۳ - ۲۰:۰۲,https://newsmedia.tasnimnews.com/Tasnim/Uploaded/Image/1403/09/18/1403091822152442531637813.jpg,به گزارش گروه دفاعی و امنیتیخبرگزاری تسنیم، مرکز ارتباطات ستاد کل نیروهای مسلح درباره تجاوز نظامی شب گذشته رژیم صهیونیستی اطلاعیه‌ای صادر کرد. متن این اطلاعیه به این شرح است؛ به اطلاع ملت شریف و غیور ایران اسلامی می‌رساند؛ هواپیماهای دشمن صهیونی در تجاوزی آشکار و مغایر با قوانین بین المللی در بامداد امروز، شنبه 5 آبانماه، با استفاده از فضای در اختیار ارتش تروریستی امریکا در عراق در یکصدکیلومتری مرزهای ایران و از راه دور، تعدادی موشک دور بردِ هواپایه که دارای سر جنگی بسیار سبک در حدود یک پنجم کلاهک موشک‌های بالستیک ایرانی می‌باشد را به سمت برخی از رادارهای مرزی در استان‌های ایلام، خوزستان و اطراف استان تهران پرتاب نموده که در پی عملکرد به موقع پدافند هوایی کشور، خسارت محدود و کم اثری را وارد و چند سامانه راداری آسیب دیده که تعدادی بلافاصله ترمیم و برخی نیز در حال ترمیم هستند. در این اقدام نامشروع و غیرقانونی، با آمادگی پدافند هوایی کشور تعداد قابل توجهی از موشک‌ها ردگیری و رهگیری شده و از ورود هواپیماهای دشمن به حریم هوایی کشور جلوگیری به عمل آمده است. جمهوری اسلامی ایران ضمن محفوظ دانستن حق پاسخ قانونی و مشروع خود در وقت مقتضی، برقراری آتش بس پایدار در غزه و لبنان برای جلوگیری از کشتار مردم بی‌پناه و مظلوم را مورد تأکید قرار می‌دهد. به دولت تروریست پرور و جنایتکار امریکا که نقش محوری در حمایت و پشتیبانی همه جانبه از اقدامات مجرمانه رژیم صهیونی در برهم زدن امنیت منطقه دارد، هشدار داده می‌شود برای جلوگیری از گسترش درگیری و ناامنی در منطقه و کشتار مردم بی‌گناه به ویژه در غزه و لبنان این رژیم غیرقانونی و نامشروع را مهار نموده و خود و هم‌پیمانانش را در باتلاقی که آن رژیم اشغالگر ایجاد نموده است؛ بیش از این گرفتار ننماید. از مردم شریف ایران، رسانه‌ها، صاحب نظران و کارشناسان تقاضا می‌گردد که به شایعات و روایت‌های غیر معتبر توجه ننموده واخبارصحیح را از طریق مبادی رسمی و رسانه ملی دنبال نمایند. انتهای پیام/
3186110,شهادت ۲ رزمنده ارتش در حملات شب گذشته اسرائیل,۰۵ آبان ۱۴۰۳ - ۱۱:۲۶,https://newsmedia.tasnimnews.com/Tasnim/Uploaded/Image/1403/08/05/1403080513233219531284284.jpg,به گزارش گروه دفاعیخبرگزاری تسنیم، ارتش جمهوری اسلامی ایران در اطلاعیه‌ای از شهادت دو تن از رزمندگان خود در حملات شب گذشته خبر داد. متن این اطلاعیه به‌شرح ذیل است: بِسْمِ اللَّـهِ الرَّحْمَـٰنِ الرَّحِیمِمِنَ الْمُؤْمِنِینَ رِجَالٌ صَدَقُوا مَا عَاهَدُوا اللَّهَ عَلَیْهِ فَمِنْهُمْ مَنْ قَضَى نَحْبَهُ وَمِنْهُمْ مَنْ یَنْتَظِرُ وَمَابَدَّلُوا تَبْدِیلاً ارتش جمهوری اسلامی ایران در راستای دفاع از حریم امنیت ایران‌زمین و جلوگیری از آسیب به ملت و منافع ایران دو تن از رزمندگان خود را در شب گذشته حین مقابله با پرتابه‌های رژیم جنایتکار صهیونیستی فدا نمود. اطلاعات تکمیلی به‌زودی منتشر خواهد شد. اسامی شهدا تا این لحظه به‌شرح زیر می‌باشد:سرگرد عملیات موشک جهان‌دیدهاستوار عملیات موشک شاهرخی‌فر. انتهای پیام/+
3186025,فرمانده کل سپاه شهادت علی حیدری را تسلیت گفت,۰۵ آبان ۱۴۰۳ - ۱۰:۱۴,https://newsmedia.tasnimnews.com/Tasnim/Uploaded/Image/1403/08/05/1403080510140362131282774.jpg,"به گزارش گروه دفاعیخبرگزاری تسنیم، سردار سرلشکر حسین سلامی فرمانده کل سپاه طی پیامی شهادت علی حیدری، در حمله جنایتکاران و تروریستی پهپادی رژیم سفاک صهیونی در لبنان را تسلیت گفت. متن این پیام به شرح زیر است: بسم الله الرحمن الرحیم شهادت پرافتخار بزرگمرد حوزه سلامت و درمان کشور ""دکتر علی حیدری""، در حمله جنایتکاران و تروریستی پهپادی رژیم سفاک صهیونی در لبنان، برگ سیاه دیگری بر کارنامه جنایت‌گری و وحشت آفرینی غاصبان قدس شریف و حامیان آنان افزود. این شهید عالیقدر و مجاهد با حضور میدانی در امدادرسانی به مجروحان، بیماران و نیازمندان منطقه تصویری شکوهمند و الهام بخش از شرافت حرفه‌ای و همت و اراده پزشک ایرانی برای حضور در میدان های مسئولیت و رسالت ورای میهن اسلامی و در اوج مخاطرات و خطرات ناشی از جنایات صهیونیست ها ترسیم کرد. بی‌شک یاد، نام، خاطره و نقش آفرینی‌های حماسی داوطلبانه و دلاورانه آن شهید عالیقدر در روزهای پایانی حیات او برای مجاهدان حوزه امداد و درمان کشور و مقاومت منطقه درس آموز خواهد بود. با تسلیت فقدان آن پزشک متعهد، دلسوز و خادم، شهادت مظلومانه او را به خانواده مکرم ایشان، جامعه پزشکی کشور و یکایک ایرانیان و هموطنان مقیم در کشور لبنان تبریک می‌گویم و برای آنان ثبات قدم در راه شهیدان طلب می کنم. انتهای پیام/"
3185895,منبع آگاه: حمله به ۲۰ نقطه غیرواقعی و عملیات روانی است,۰۵ آبان ۱۴۰۳ - ۰۸:۰۴,https://newsmedia.tasnimnews.com/Tasnim/Uploaded/Image/1403/08/05/1403080505474514631280884.png,یک منبع مطلع به خبرنگار سیاسیخبرگزاری تسنیمگفت که ادعای ارتش اسرائیل مبنی بر هدف قرار دادن 20 نقطه در کشور غیرواقعی است و تعداد اهداف دشمن با فاصله، کمتر از این میزان است. وی با تأیید خبر پیشین تسنیم تأکید کرد که هیچ مرکز نظامی سپاه در تهران مورد هدف قرار نگرفته است. این منبع مطلع گفت: اخباری که می‌گوید 100 هواپیمای نظامی اسرائیل در این حمله نقش داشتند، نیز کاملاً دروغ است و اسرائیل به‌دنبال بزرگ‌نمایی حمله ضعیف خود است. انتهای پیام/+
3185879,برآوردهای اولیه: اقدام رژیم صهیونیستی ضعیف بود,۰۵ آبان ۱۴۰۳ - ۰۷:۱۱,https://newsmedia.tasnimnews.com/Tasnim/Uploaded/Image/1403/08/05/1403080505503675631280894.jpg,به گزارش خبرنگار سیاسیخبرگزاری تسنیم، برخی منابع به تسنیم گفتند: برآوردهای اولیه از ضعیف بودن اقدامات بامداد امروز، شنبه، رژیم صهیونیستی در تهران، خوزستان و ایلام حکایت دارد. بررسی‌های بیشتر در این زمینه ادامه دارد. انتهای پیام/+
3185869,مقابله پدافند هوایی با اقدام اسرائیل در تهران، خوزستان و ایلام,۰۵ آبان ۱۴۰۳ - ۰۶:۴۳,https://newsmedia.tasnimnews.com/Tasnim/Uploaded/Image/1399/07/30/139907301739484021484504.jpg,به گزارش گروه دفاعیخبرگزاری تسنیم، قرارگاه پدافند هوایی کشور با صدور اطلاعیه‌ای از مقابله موفق با حمله رژیم صهیونیستی خبر داد. متن این اطلاعیه به‌شرح زیر است: به استحضار ملت شریف ایران می‌رساند؛ باوجود هشدارهای قبلی مسئولین جمهوری اسلامی به رژیم جنایتکار و غیرقانونی صهیونیستی مبنی بر پرهیز از هرگونه اقدام ماجراجویانه، این رژیم جعلی بامداد امروز در اقدامی تنش‌زا، نقاطی از مراکز نظامی در استان‌های تهران، خوزستان و ایلام را مورد هجوم قرار داده که ضمن رهگیری و مقابله موفق توسط سامانه یکپارچه پدافند هوایی کشور با این اقدام تجاوزکارانه، آسیب‌های محدودی به برخی از نقاط وارد شده که ابعاد این حادثه در دست بررسی است. در این راستا ضمن دعوت از مردم به حفظ همبستگی و آرامش درخواست می‌شوداخبارمربوط به این حوادث را از طریق رسانه ملی دنبال نمایند و به شایعات رسانه‌های دشمن توجه ننمایند. انتهای پیام/+
3185858,منابع مطلع به تسنیم: آماده پاسخ به اسرائیل هستیم,۰۵ آبان ۱۴۰۳ - ۰۵:۲۸,https://newsmedia.tasnimnews.com/Tasnim/Uploaded/Image/1403/07/15/1403071512481513731143954.jpg,یک منبع مطلع در گفت‌وگو با خبرنگار تسنیم گفت: همچنان که از پیش اعلام شده است، ایران آماده پاسخ به تعرض اسرائیل است. وی افزود: ایران حق خود برای پاسخگویی به هرگونه تعرض را محفوظ می‌داند و تردیدی نیست که اسرائیل در برابر هر اقدامی واکنش متناسب دریافت خواهد کرد. بامداد مروز شنبه 5 آبان ماه صدای چند انفجار در تهران شنیده شد،پدافند هوایی نیز با اهداف متخاصم درگیر شده است. انتهای پیام/+
3185847,اطلاعیه پدافند هوایی درباره صداهای انفجار در تهران,۰۵ آبان ۱۴۰۳ - ۰۴:۵۴,https://newsmedia.tasnimnews.com/Tasnim/Uploaded/Image/1401/12/09/1401120915074336227146834.jpg,به گزارش گروه دفاعیخبرگزاری تسنیم، روابط عمومی پدافند هوایی استان تهران در اطلاعیه‌ای اعلام کرد صدای انفجار شنیده‌شده در اطراف تهران مربوط به واکنش پدافند هوایی استان به تلاش رژیم صهیونیستی برای حمله به سه نقطه در خارج از تهران بوده است و ابعاد موضوع در دست بررسی است. حوالی ساعت 2:15 بامداد چند صدای انفجار در غرب تهران شنیده شد، پس از آن ارتش رژیم صهیونیستی در اطلاعیه از حمله به برخی اهداف نظامی در ایران خبر داد. علی‌رغم شنیده‌شدن صدای چند انفجار در غرب تهران و برخی شایعات، اما وضعیت در تهران عادی است. انتهای پیام/+
3185840,تکذیب اصابت موشک به مراکز نظامی سپاه در غرب و جنوب‌غرب تهران,۰۵ آبان ۱۴۰۳ - ۰۴:۰۶,https://newsmedia.tasnimnews.com/Tasnim/Uploaded/Image/1403/09/18/1403091822152442531637813.jpg,کسب اطلاع تسنیم حاکی است که ضربه‌ای به مراکز نظامی سپاه پاسداران انقلاب اسلامی در غرب یا جنوب‌غرب تهران تا این لحظه اتفاق نیفتاده است. صداهای شنیده‌شده مربوط به درگیر شدن پدافند هوایی ارتش جمهوری اسلامی ایران در 3 نقطه اطراف تهران با اقدام نظامی اسرائیلی بوده است. اخبارتکمیلی از علت شنیده‌شدن چند انفجار متعاقباً اعلام می‌شود. انتهای پیام/+
3185833,صدای چند انفجار در غرب تهران + اخبار تکمیلی,۰۵ آبان ۱۴۰۳ - ۰۲:۴۵,https://newsmedia.tasnimnews.com/Tasnim/Uploaded/Image/1403/09/18/1403091822152442531637813.jpg,به گزارش خبرنگارخبرگزاری تسنیم، برخی مردم از شنیده‌شدن صدای چند انفجار در غرب تهران خبر می‌دهند. علی‌رغم شنیده‌شدن صدای چند انفجار توسط مردم در تهران، چیزی مبنی بر شنیده‌شدن صدای موشک یا هواپیما در آسمان تهران تا این لحظه گزارش یا رؤیت نشده است. برخی گزارش‌ها حاکی‌است که وضعیت در فرودگاه‌های امام خمینی(ره) و مهرآباد تهران عادی است و اتفاقی در این فرودگاه‌ها رخ نداده است. + تکمیلی: وضعیت زندگی در تهران عادی است علی‌رغم شنیده‌شدن صدای چند انفجار در غرب تهران و برخی شایعات، اما وضعیت در تهران عادی است. . برخی منابع می‌گویند که پدافند هوایی نیز شلیک‌هایی انجام داده است و صدای پدافند هم شنیده شده است. جزئیات بیشتر درباره اینکه چه مسئله‌ای رخ داده است متعاقباً اعلام می‌شود. همچنان که پیشتر نیز اشاره شد، وضعیت فرودگاه‌های تهران و امام خمینی(ره) عادی است. برخی از تصاویری که به‌عنوان انفجار در تهران منتشر می‌شود قدیمی است و ارتباطی به مسائل امشب ندارد. تکمیلی ساعت 4: علی‌رغم عملکرد پدافند در تهران، تا این لحظه هیچ انفجار و آتش‌سوزی و… در تهران گزارش نشده است. برخی ویدیوها از شلیک پدافند در اطراف میدان سپاه حکایت داشت؛ خبرنگار تسنیم با مراجعه به میدان سپاه و اطراف آن ملاحظه کرد که هیچ اصابت و اتفاقی صورت نگرفته است. اخبارتکمیلی در این باره اعلام خواهد شد. انتهای پیام/+
3185752,قالیباف: برد اقتصاد کشور باید به اندازه برد موشک‌هایمان باشد,۰۴ آبان ۱۴۰۳ - ۱۷:۱۸,https://newsmedia.tasnimnews.com/Tasnim/Uploaded/Image/1403/07/23/1403072308445194931195524.jpg,به گزارش حوزه مجلسخبرگزاری تسنیم، محمدباقر قالیباف رئیس مجلس شورای اسلامی در اولین نشست میدان‌دار در سال تحصیلی جدید که امروز جمعه، با حضور دانشجویان بسیجی دانشگاه‌های سراسر کشور و با محوریت پرسش و پاسخ در حوزه «برنامه‌ریزی و طراحی کنشگری ملی» در مجتمع فرهنگی 13 آبان(لانه جاسوسی) برگزار شد، حضور پیدا کرد و پای صحبت و دغدغه‌های جوانان نشست. بیش از 10 تن از دانشجویان بسیجی حاضر در ابتدای این جلسه صمیمانه، مسائل خود را پیرامون حوزه مقاومت و چگونگی کنشگری‌ برای تقویت این جبهه و ادامه مسیر آن مطرح کردند که قالیباف به آنها پاسخ داد. امروز «مقاومت» موضوع نخست کشور است وی با تأکید بر اینکه دغدغه ما باید مقاومت باشد، به آن ایمان داریم و موضوع مقاومت را جزو موضوعات نخست کشور می‌دانیم، عنوان کرد: امروز به‌صورت عینی و ملموس همه ابعاد مفهوم جبهه ظلم و جبهه باطل به‌معنای استکبار، ارتجاع و صهیونیسم روشن است. بُرد اقتصاد کشور باید به اندازه بُرد موشک‌هایمان باشد رئیس مجلس با بیان اینکه براساس بیانات مقام معظم رهبری که تأکید دارند جوان پیشرو، متدین، انقلابی، مؤمن و خلاق باید از مسیری که می‌رود، شناخت دقیقی داشته باشد، اظهار کرد: جبهه مقاومت صرفاً جنوب لبنان نیست و این تنها یکی از مصادیق آن است و جبهه مقاومت صرفا شلیک موشک نیست بلکه موشک یکی از ابزارهای مقاومت است. قالیباف در ادامه با بیان اینکه در کنار بُرد تأثیرگذاری 2 هزار کیلومتری موشک‌هایمان نیاز به بُرد اقتصادی نیز داریم، عنوان کرد: متأسفانه اندازه بُرد موضوعات اقتصادی ما هم اندازه موشک‌هایمان نیست است. این در حالی است این موضوعات باید حتماً به سرعت بر هم منطبق و به یک اندازه شوند. مجلس در بین همه دستگاه‌ها برای پیگیری مسأله فلسطین پیشرو بوده است وی در ادامه تأکید کرد: با این نگاه، اگر موضوع مقاومت موضوع نخست هر کسی نباشد، یعنی نمی‌خواهد در جبهه حق قرار بگیرد و حتی اگر قرار هم بگیرد معلوم است مرد میدان نیست که هزینه آن را بدهد زیرا جبهه حق هزینه دارد و باید هزینه آن را پرداخت. رئیس مجلس در پاسخ به یکی از دانشجویان در خصوص حمایت مجلس از فلسطین و مقاومت، عنوان کرد: قطعاً مجلس در یک دهه گذشته به‌ویژه در سال‌های اخیر نسبت به سایر دستگاه‌ها در حوزه مسأله فلسطین پیشرو بوده است؛ البته قبول دارم که همه ما در حوزه فلسطین، جبهه مقاومت و حرکت‌هایی که باید انجام شود می‌توانستیم بهتر عمل کنیم اما در این بین مجلس وضعیت بهتری نسبت به بقیه دستگاه‌ها چه در قانونگذاری برای خود و چه در قانونگذاری برای سایر دستگاه‌ها دارد و برای 18 دستگاه در این خصوص تکالیفی معین کرده است. «نفوذ» دلیل اصلی حادثه پیجرها در لبنان قالیباف همچنین در پاسخ به پرسش دانشجویی که نسبت به تأخیر در پاسخ به دشمن انتقاد داشت، گفت: دولت در تصمیمات نظامی تنها یکی از اعضای شورای عالی امنیت ملی است و ستادکل نیروهای مسلح هم وظایفی دارد. در نهایت نیز تصمیم‌گیری نهایی بعد از شورای عالی امنیت ملی در اختیار فرماندهی کل قوا است که حضرت آقا در نمازجمعه نصر در این خصوص فرمودند نه تعلل می‌کنیم و نه شتاب زده عمل خواهیم کرد. وی با اشاره به برخی نقاط ضعف موجود در این خصوص گفت: در جریان عیادتی که از مجروحان حادثه بیروت داشتم دیدم که افراد زیادی با پیجرها آسیب دیده‌اند که دلیل آن نفوذ بوده است. نتیجه شگفت‌انگیز عملیات «وعده صادق2» حاصل تلاش‌های شبانه‌روزی مجاهدان عرصه هوافضاست رئیس مجلس در ادامه با بیان اینکه بعد از نخستین عملیات «وعده صادق» به جز بررسی نوع تجهیزات، نقاط قوت و ضعف خود را نیز تجزیه و تحلیل کردیم تا اشکالات را برطرف کنیم، یادآور شد: دوستان هوافضا که امروز مظلومانه مورد عتاب قرار می‌گیرند در این حوزه تلاش مجاهدانه‌ای داشتند و سوگند یاد می‌کنم خواب به چشمان آنها نیامد تا ضعف‌ها را برطرف کنند و نتیجه این شد که در عملیات «وعده صادق 2» موشک‌های هایپرسونیک در همان موج اول به رادار اصلی دشمن اصابت کرد و بعد از آن سایر موشک‌ها به هدف نشست و اینگونه شد که 85 درصد آنها درست عمل کرد. قالیباف دستیابی به چنین نتیجه را حاصل مباحث طراحی، تکنیکی و تاکتیکی در یک بازه زمانی دانست که نباید به آن نگاه سطحی داشت و افزود: مجاهدان عرصه هوافضا هرگز خسته نمی‌شوند و از زمانی که عملیات انجام شده و ما راحت نشسته‌ایم، این افراد در خط اول این میدان هنوز هستند و حتی مرخصی نگرفته‌اند تا به منازل خود مراجعه کرده و استراحت کنند لذا نباید با صحبت هایمان اجازه دهیم خستگی در تن آنها بماند. رژیم صهیونیستی به لحاظ راهبردی و نظامی در جنگ ترکیبی شکست خورده است وی در ادامه با بیان اینکه جای شخصیتی همچون سیدحسن نصرالله که از 30 سالگی چنین مسئولیتی داشته و امروز با بیش از 30سال تجربه در این عرصه آن هم با این درایت، عقلانیت و شجاعت که واقعاً در لبنان مورد احترام همه گروه‌ها و اقشار بود و امروز در جمع ما نیست به این راحتی پر نمی‌شود گفت: موضوعی که نباید آن را از یاد ببرید این است که امروز رژیم صهیونیستی از جهت راهبردی و نظامی در جنگ ترکیبی شکست خورده است؛ این را بدون تعارف و بدون شعارزدگی می‌گویم. فلسفه وجودی رژیم صهیونیستی این بود که طی 75 سال اشغال بگوید این سرزمین پایدارترین و امن‌ترین سرزمین دنیا است و بر همین اساس همه دنیا را در آن جمع کرد. رئیس مجلس در ادامه با اشاره به اینکه رژیم صهیونیستی راهبرد قطعی خود در دکترین نظامی را این می‌دانست که همواره خارج از سرزمین خود با دشمنانش بجنگد، گفت: بر همین اساس دیوار حائلی برای خود درست کرده بود و می‌گفت هیچکس قدرت عبور از اینجا را ندارد، ارتشی تشکیل داده بود که هیچکس نتواند آن را شکست دهد، گنبد آهنینی ساخته بود که یک پرتابه هم وارد سرزمینش نشود و اقتصادی هم برای خود ساخته بود و همه این کارها را برای بقای خود می‌کرد. قالیباف با اشاره به تصوراتی که رژیم صهیونیستی برای تصرف چند روزه غزه و آزادسازی گروگان‌های خود داشت، یادآور شد: این در حالی است که حماس در سالگرد عملیات «طوفان الاقصی» تعمداً 20 موشک به قلب تل آویو شلیک می‌کند. ناتوانی رژیم صهیونیستی در تصرف جنوب لبنان علیرغم حضور 5 لشگر نظامی در این منطقه وی در ادامه با بیان اینکه امروز اوج ذلت صهیونیست‌ها را دیدید که هواپیمایF15 خود  را با تریلی منتقل کردند که به دست کسی نیفتد و آن را نزنند، گفت: به تعداد اسرا و تلفات رژیم صهیونیستی پیش از عملیات طوفان الاقصی بنگرید که تعداد آن بعد از این عملیات و طی همین یک سال چقدر افزایش پیدا کرده است. رئیس مجلس افزود: حدود 15 سال قبل آنها تنها جنازه یکی از سربازان خود را با 600 اسیر تبادل می‌کردند اما امروز در این حوزه شکست خورده‌اند و حتی بیش از یک ماه است که با 5 لشگر به جنوب لبنان حمله کرده تا آن را تصرف کنند اما هنوز نتوانسته است. قالیباف در ادامه موفقیت‌های سطحی اسرائیل را صرفاً در حوزه نفوذ اطلاعاتی دانست و افزود: این هم به دلیل ضعفی است که ما داشته‌ایم و امروز نیز این رژیم از آنجایی که فلسفه وجودی و بقای خود را در خطر می‌بیند، صرفاً در حال استفاده از قدرت هوایی است که آن هم به تنهایی قدرت نبوده و در حالی است که رزمندگانی که مقابل آنها ایستاده‌اند سلاح چندانی ندارند. وی در ادامه با بیان اینکه اسرائیل ادعا می‌کند قادر است هر هدفی را بزند اما باز هم موفق نشده است، گفت: آنها با استفاده از اطلاعات و تکنولوژی اقدام به نسل‌کشی مردم و ترور رهبران می‌کنند. با فهم و درکی که دارم می‌گویم سلاح‌ها و مهمات خاصی که پیش از این از سوی آمریکا در اختیار اسرائیل قرار گرفته برای وقوع چنین جنایاتی بود که امروز شاهد آن هستیم و آنها می‌خواستند که اسرائیل چنین جنایاتی داشته باشد که البته همه آن به دلیل تسلط اطلاعاتی از طریق نفوذ است. حزب الله لبنان به حمایت‌های سیاسی ما احتیاج دارد رئیس مجلس در ادامه با اشاره به اینکه حزب الله هم اکنون در حوزه جنگ زده‌ها خود را پیدا کرده و در حال ساماندهی آنها است، عنوان کرد: اکنون آنها نیازمند حمایت‌های سیاسی ما هستند. قالیباف با اشاره به‌ضرورت کمک‌های معنوی به جبهه مقاومت با یادآوری دوران دفاع مقدس عنوان کرد: اوایل دفاع مقدس و ماه‌های اول سال 60 بود؛ همه ما نگران بودیم چون سابقه نظامی‌گری نداشتیم و بعدا ز حضور در جبهه بود که رزمنده شدیم و مسئولیت گرفتیم. روزی خدمت امام(ره) رفتیم و دیداری داشتیم که ایشان در همان دیدار بود که فرمودند «ای کاش من هم یک پاسدار بودم». آخرین جمله ایشان در آن دیدار این بود که ما چه دشمن را بکشیم و چه خودمان کشته شویم، در هر صورت فوز عظیم و توفیق شهادت داریم لذا چه بهتر که به فیض شهادت نائل شویم. اسماعیل هنیه پیش از شهادتش گفته بود که با خدا معامله کرده است وی در ادامه با تأکید بر اینکه ما وظیفه خود را انجام می‌دهیم و می‌دانیم که سنت الهی این بر پایه پیروزی جبهه حق است، گفت: زمانی با شهید هنیه صحبت می‌کردم و در غزه فشار زیادی وجود داشت؛ برخی از آیات سوره احزاب را برای ایشان خواندم و گفتم خداوند می‌خواهد صف مؤمنان و منافقان را جدا کند و برای همین تا پای جان ما را می برد. ایشان که حافظ قرآن بود با حزن و لحن زیبایی آیات سوره احزاب را تلاوت کرد و گفت آقای قالیباف برای همین است که تا کنون ایستادگی کرده و با خدا معامله کرده‌ایم. خداوند در آیات سوره صف نیز از بهترین تجارت گفته که همانا معامله با خداست. رئیس مجلس با بیان اینکه ما نیز باید ایستادگی و مقاومت کرده و جزو کسانی نباشیم که تردید به دل خود راه می‌دهند، اظهار داشت: ما می‌ایستیم، مقاومت می‌کنیم و پیروزی نیز از آن ما است و خداوند نیز طبق وعده خود به ما پیروزی می‌دهد. البته این اطمینان به معنای راکد بودن نیست بلکه طبق فرمایش رهبری تک تک ما وظیفه داریم و هر کس هر توانی دارد باید از آن استفاده کند. وحدت امروز امت اسلام مرهون صدور انقلاب اسلامی ایران است قالیباف در ادامه با تأکید بر اینکه نباید تردید کرد که امروز مقاومت به فضل‌الهی جای خود را در دنیا باز کرده است، خاطرنشان ساخت: تردید نکنید که نظام مقدس جمهوری اسلامی ایران که همواره به دنبال صدور انقلاب بود امروز این کار را انجام داده تا جایی که تا کنون شاهد چنین وحدتی در امت اسلامی نبودیم که سنی و شیعه در کنار هم مبارزه کنند. وی در پایان خاطرنشان کرد: امروز شیعه برای سنی جان می‌دهد و برادر اهل سنت برای مقابله با صهیونیسم و استکبار، با توجه به آرمان های امام(ره) گام برداشته و جان می‌دهد. ما سختی می‌کشیم اما در نهایت موفقیت در دنیا و آخرت به فضل الهی شامل حال ما خواهد شد. انتهای پیام/
3185456,وزیر دفاع شهادت رئیس شورای اجرایی حزب‌الله را تسلیت گفت,۰۴ آبان ۱۴۰۳ - ۰۹:۲۶,https://newsmedia.tasnimnews.com/Tasnim/Uploaded/Image/1403/09/18/1403091822152442531637813.jpg,به گزارش گروه دفاعیخبرگزاری تسنیم، امیر خلبان عزیز نصیر زاده وزیر دفاع و پشتیبانی نیروهای مسلح در پیامی شهادت سیدهاشم صفی الدین رئیس شورای اجرایی حزب‌الله را تسلیت گفت. متن این پیام به شرح زیر است: من المومنین رجال صدقوا ما عاهدوالله علیه فمنهم من قضی نحبه و منهم من ینتظر و ما بدلوا تبدیلا شهادت مجاهد بزرگ و شهید سعید، رئیس شورای اجرایی حزب الله، جناب علامه سیدهاشم صفی الدین رضوان الله تعالی علیه که با همراهی جمعی از بهترین برادران مجاهدش در حمله وحشیانه صهیونیست های جنایتکار به لقاء الله پیوست، داغی دیگر بر دلهای متالم مومنان و آزادیخواهان عالم افزود و تایید دیگری شد بر سند جنایات بی شمار این رژیم نامشروع. سیدهاشم صفی الدین سالهای متمادی از عمر شریف خود را در کنار برادر والامقام شهیدش، جناب سیدحسن نصرالله  دبیرکل حزب الله به مبارزه با استکبار صهیونیستی پرداخت و در نهایت نیز قهرمانانه به سید شهیدان مقاومت پیوست. دشمن صهیونیستی بداند که با ترور فرماندهان و نخبگان محور مقاومت نه تنها روح مقاومت از بین نخواهد رفت بلکه خون پاک و مطهر این شهیدان تنور مبارزه با ظلم و ستم را گرم‌تر خواهد کرد. اینجانب شهادت مظلومانه این عالم ربانی را به حضرت ولی عصر(عج)، مقام معظم رهبری حضرت امام خامنه‌ای مد ظله العالی، حوزه‌های علمیه در سراسر جهان و مجاهدان عرصه مقاومت اسلامی تسلیت می‌گویم و از خداوند سبحان برای خانواده این شهید والا مقام صبر جمیل مسئلت دارم. انتهای پیام/
3185128,جنایات قرون‌وسطایی رژیم صهیونیستی کمکی به بقای آن نخواهد کرد,۰۳ آبان ۱۴۰۳ - ۱۳:۰۰,https://newsmedia.tasnimnews.com/Tasnim/Uploaded/Image/1403/09/18/1403091822152442531637813.jpg,به گزارش گروه دفاعیخبرگزاری تسنیم، سرلشکر محمد باقری رئیس ستاد کل نیرو‌های مسلح به مناسبت اعلام رسمی خبر شهادت سید هاشم صفی‌الدین رئیس شورای اجرایی حزب‌الله لبنان، پیام تسلیتی صادر کرد. متن پیام به شرح زیر است: بسم الله الرحمن الرحیم‏مِنَ الْمُؤْمِنِینَ رِجَالٌ صَدَقُوا مَا عَاهَدُوا اللَّهَ عَلَیْهِ فَمِنْهُمْ مَنْ قَضَی نَحْبَهُ وَمِنْهُمْ مَنْ یَنْتَظِرُ وَمَا بَدَّلُوا تَبْدِیلًا شهادت پرافتخار مجاهد بزرگ حجت‌الاسلام‌ والمسلمین «سید هاشم صفی‌الدین» رئیس شجاع شورای اجرایی حزب الله و از یاران صدیق و نامدار سید مقاومت، شهید «سید حسن نصرالله» در عملیات تروریستی رژیم خون‌آشام صهیونیستی سند دیگری از شکست ارتش جنایتکار صهیونی در میدان رویارویی با مجاهدان آزادی قدس شریف می‌باشد. این واقعه دلیلی آشکار بر زنده بودن مقاومت ضد صهیونیستی و استحکام و اقتدار روزافزون رزمندگان مومن و شجاع در دفاع از آرمان قدس شریف و لبنان سرافراز برابر اشغالگران گرگ‌صفت و حامیان تبهکار و جنایت پیشه آنان از جمله امریکای خبیث و تروریست‌پرور است. تردیدی نیست اقدامات قرون وسطایی سگ هار آمریکا در منطقه، هیچ کمکی به ادامه حیات ننگین اشغالگران صهیونیست در سرزمین مقدس فلسطین نخواهد کرد و مسیر مرگ خفت‌بار رژیم صهیونی با وجود حمایت‌های جبهه شرارت با اراده پولادین سازمان عظیم مقاومت اسلامی پرشتاب‌تر از گذشته طی خواهد شد. اینجانب شهادت این سید جلیل‌القدر را به ملت مقاوم لبنان به ویژه حزب‌الله قهرمان و رزمندگان دلاور آن و مجاهدان جبهه مقتدر مقاومت اسلامی تبریک و تسلیت عرض می‌کنم و از درگاه خداوند قادر متعال برای او و خیل عظیم شهدای والامقام قدس شریف علو درجات را خواستارم. رئیس ستاد کل نیرو‌های مسلحسرلشکر پاسدار محمد باقری انتهای پیام/
3184986,سلامی: اسرائیل به قدرت محدود لوله‌های تاد اعتماد نکند,۰۳ آبان ۱۴۰۳ - ۱۰:۳۹,https://newsmedia.tasnimnews.com/Tasnim/Uploaded/Image/1403/09/18/1403091822152442531637813.jpg,به گزارشخبرگزاری تسنیماز کرمانشاه، سردار سلامی در کنگره ملّی بزرگداشت 9 هزار و 800 شهید استان کرمانشاه گفت: هرچه بخواهید شلیک کنید دشمنان شما چند برابر شما شلیک می‌کنند. شما نمی‌توانید در این داستان پیروز شوید و ما شما را شکست خواهیم داد. وی ادامه داد: همانطور که در وعده صادق دو پیکان‌ها از کار افتادند، تادها هم از کار می‌افتند، به این لوله‌های تاد اعتماد نکنید محدود هستند، به این قدرت محدود تکیه کرده‌اید بالاخره تمام می‌شود هرچه بخواهید شلیک کنید دشمنان چند برابر شلیک می‌کنند و شما نمی‌توانید در این داستان پیروز شوید و ما شما را شکست خواهیم داد. یک سرزمین کوچک که 98 درصد اقتصاد آن به دریا متکی ست باید بیشتر ببیاندیشد زیرا تصمیمات ناعاقلانه می‌تواند سقوط رژیم را به طرزی عجیب رقم بزند. سلامی گفت: آمریکایی‌ها هم اشتباه می‌کنند که حیثیت سیاسی خود را به این رژیم گره زده و خود را در جهاد میان ملت‌ها منفور و منزوی کرده است. امروز جهان آمریکا را با بمب‌هایی می‌شناسند که بر سر کودکان و زنان غزه و لبنان ریخته می‌شود و از شکوه ابرقدرتی آمریکا همین باقی مانده و این‌ها هم دوامی نخواهد داشت. یک سرزمین کوچک که 98درصد اقتصادش به دریا متکی است باید بیشتر بیندیشد. تصمیمات ناعاقلانه می‌تواند سقوط یک رژیم را با شتابی عجیب همراه کند. ما به فضل الهی در مقابل این جماعت شرور ایستاده‌ایم. فرمانده کل سپاه پاسداران انقلاب اسلامی گفت: آمریکایی‌ها هم اشتباه می‌کنند که حیثیت سیاسی خود را به جنایت اینها گره‌ زده‌اند و خود را در جهان میان ملت‌ها منفور و منزوی کرده‌اند. امروز جهان آمریکا را با بمب‌هایی می‌شناسد که بر سر کودکان غزه و لبنان فرود می‌آید. از تمام آن شکوه ابرقدرتی آمریکا همین روی زمین مانده است و اینها هم دوامی نخواهد داشت. فرماندار کل سپاه گفت: شهادت از دفاع مقدس به امروز منتقل شده و همین مقاومت و ایمان و میل به شهادت است که سختی‌های فوق طاقت انسانی را در غزه و لبنان برای مردمان هموار و آسان می‌کند. سردار سلامی افزود: در آن دیار دوردست هر روز و هر شب نشانه‌ها و جلوه‌های جدیدی از بزرگی و عظمت ایمان می‌بینیم، دشمن خانه‌ها را تخریب می‌کند و کشتن کودکان و زنان بی‌دفاع را به عنوان اسناد پیروزی خود به همه جهان مخابره می‌کند و تمام هنر خود را در تخریب زندگی انسان‌ها می‌داند اما در آن سوی این جبهه مردمانی هستند که در بدو زندگی در جهاد متولد شده‌اند. وی بیان کرد: کودکان آیات جهاد را می‌خوانند، درس ایستادگی به همه عالم می‌دهند، معلمان همه بشریت و آموزگاران شرف و معلمان انسانیت هستند و اینها هرچند جسم کوچک دارند و کودکانه سخن می‌گویند اما مردانه عمل می‌کنند. فرمانده کل سپاه پاسداران گفت: دخترکی که خواهر مجروح خود را به دوش می‌گیرد، پسری که شهادتین را در گوش خواهر خود می‌خواند، مادرانی که با تمام حجاب به بستر رفته و فرزندان خود را در آغوش گرفته و در همان حال، خدا را ملاقات می‌کنند زیباترین توصیف انسانیت است. انسان چقدر می‌تواند بزرگ و با شکوه باشد که این انفجارهای عظیم و غرش توپ‌ها و تانک‌ها را خاموش کند. وی با بیان اینکه دشمن در حال انتحار است گفت: یک قدرت وقتی بخواهد فروبپاشد معمولا زمینه‌های فروپاشی را خود مهیا می‌کند و امروز رژیم صهیونیستی در حال کندن تدریجی گورستانی است که در میانه آن دفن خواهد شد زیرا سنت الهی بر این است که هیچ حکومتی بر پایه ظلم قابلیت بقا و ادامه حیات ندارد. فرمانده کل سپاه افزود: اینچنین حکومتی باید اول یک نفرت سیاسی در عالم تولید کند تا مشروعیت او به کل از بین برود و امروز رژیم صهیونیستی منفورترین نظام سیاسی عالم است. سلامی گفت: هیچ مقام سیاسی نمی‌تواند به این سرزمین سفر کند و آن را ننگ می‌دانند، جز حامیان آنها، از جمله آمریکا که رژیم صهیونیستی مولود سیاست‌های جنایتکارانه او است.  این رژیم نمی‌تواند ورزشکاران خود را به نقاط مختلف جهان اعزام کند، هیچکس مقامات او را راه نمی‌دهد، جهان او را به رسمیت نمی‌شناسد و مشروعیت خود را از دست داده است. فرمانده کل سپاه گفت: این رژیم باید بداند در میان نسل‌های آینده نیز جوانان اسلام سرانجام در یورش همگانی آن را از صحنه روزگار حذف خواهند کرد. این رژیم تصور می‌کند هر چه می‌کشد اتفاقی نمی‌افتد اما اگر به اطراف خود نگاه کند می‌بیند بر لبه پرتگاه قرار دارد؛ رژیمی در سرزمینی کوچک که در جوار آن همه مردمانی که زندگی می‌کنند با او دشمن هستند و آرزوی محو او را دارند و این رژیم به تدریج دستان دشمنان خود را باز می‌کند که شراره‌های آتش را به روی او بریزند؛ سرزمین کوچکی که اگر متلاشی شوند جمعیت او جایی برای اسکان ندارند، به هیچ نقطه‌ای متکی نیست یک طرف او به دریا و طرف دیگرش به کشورهای مسلمان است. سردار سلامی افزود: به رژیم صهیونیستی این آدرس را می‌دهیم؛ به عملیات فتح المبین و بیت‌المقدس نگاه بیندازد ببیند آیا می‌تواند در مقابل یک فتح‌المبین دیگر بایستد یا اگر موتور عملیات زمینی روشن شود می‌تواند از مقیاس بیت‌المقدس ما در سال 61 بگریزد؟ وی بیان کرد: رژیمی که با یک عملیات می‌شکند نباید مغرور موفقیت‌های کاذبی شود که در اثر کشتن زنان و کودکان بی‌دفاع به دست آورده، این موفقیت نیست ننگ و عامل نفرت و شکست است. جوانان لبنانی و فلسطینی در مقابل این رژیم شرور جوانمردانه ایستاده‌اند و مطمئن باشند جوانان اسلام به آن‌ها خواهند پیوست زیرا این رژیم شایسته حیات نیست، فرسوده و پوسیده است و به چند پرتابگر ضد موشک دلبسته است؛ او قطعا اشتباه می‌کند. سردار سلامی با اشاره به اینکه معمولا مردمان هر دیاری الهام یافته از طبیعت آن دیار هستند گفت: کرمانشاهیان همانند ارتفاعات بلند این سرزمین سربلند، همانند صخره‌های سترگ و سخت و مقاوم ارتفاعاتش سربلند، سرسخت و مقاوم و مانند طبیعت زیبا و دشت‌های سرسبز آن با طراوت هستند و مردم کرمانشاه مظهر جوانمردی، غیرت، حمیت و تعصب الهی نسبت به وطن خود هستند. وی افزود: کرمانشاه هم دروازه ورود به کربلای معلی و هم به عنوان مبدأ جهاد دروازه ورود به بهشت است؛ آنگونه که امیر مومنان(ع) فرمودند این سرزمین دروازه‌ای از دروازه‌های بهشت است، این سرزمین یک قطعه جاودان از جهاد فراموش ناشدنی ملت بزرگ ایران در مقابل یک جهان قدرت آراسته و شکل یافته روی زمین است‌. فرمانده کل سپاه گفت: این دیار، دیار مردمان مهربان، مهمان نواز، صمیمی، صادق و مردمان مرزبانی است که در سخت‌ترین لحظات کشور این سرزمین را ترک نکردند؛ مردم کرمانشاه و همه شهرهای این خطه زندگی و جنگ را با هم در هم آمیختند. وی افزود: نزدیک به 10 هزار شهید بومی کرمانشاه و 16 هزار شهید از سایر نقاط کشور سند زنده و حجت آشکاری است از صدق و وفای به عهد این مردمان و پایبندی آن‌ها به عهدی که با اسلام و قرآن بستند یا مردم اهل تسنن که جوانمردانه و شجاعانه در مقابل توطئه‌های تجزیه‌طلبانه ایستادند و آن حماسه باشکوه پاوه که مردم در کنار فرماندهان و شهدایی همچون چمران و وصالی در شب و روزهای سخت ایستادند که این سرزمین هنرمندانه شکوه ایثار را به تصویر بکشد و تاریخ شاهد یک رویداد استثنایی باشد. فرمانده کل سپاه پاسداران بیان کرد: شهدای این خطه در مرزهای این سرزمین به خطوط پیوستند و ارتفاعات را حفظ کردند و اجازه اشغال این سرزمین را ندادند زیرا از امیرالمومنین(ع) آموخته بودند اگر دشمن در سرزمین و عمق یک ملت پا بگذارد آن ملت ذلیل می‌شود و اگر ملتی لباس جهاد را از تن به در کند ذلیل می‌شود و اگر رغبت جهاد را ترک کند خداوند بر او لباس ذلت می‌پوشاند. سردار سلامی گفت: مردم این سرزمین تعلیم یافته مکتب اسلام و اهل بیت(ع) هستند و در جنگ مبارزه را مشق کردند که سرمشق بزرگی برای نسل‌هایی باشند که از طی یکدیگر می‌آیند و در این سرزمین زندگی می‌کنند و آن‌ها باید به حیاتی طیبه در این سرزمین مقدس وفادار بمانند. وی افزود: این تجلیل باعظمت از این 10 هزار شهید گواه این حقیقت است که مردم همچنان با شهدا زندگی می‌کنند که خدا را عبادت کرده، از طاغوت اجتناب کردند و از جهاد در راه خدا هراسی نداشتند، اجازه ندادند عزت این ملت توسط یک جهان قدرت شیطانی به یغما برود و برای همیشه برای ما عزت، اقتدار، امنیت و آرامش به همراه آوردند. سردار سلامی بیان کرد: خانواده‌های عزیز شهیدان چشم و چراغ این ملت و عزیزترین مردمان جامعه هستند که همچنان در میان این مردم نورافشانی می‌کنند؛ همه آن‌ها شایسته احترام فوق‌العاده هستند. وی با بیان اینکه خانواده شهدا الگویی برای فداکاری و ایثار و بدرقه کردن فرزندان به میادین جنگ هستند زیرا می‌دانستند سعادت ما از میان جهاد عبور می‌کند گفت: تا وقتی اسلحه در دستان جوانان است و پیشانی بند جهاد بر پیشانی آن‌ها بسته می‌شود و پدران و مادران جوانان را برای جهاد تشویق می‌کنند، تا وقتی که همسران بر مجاهدت همسران خود صبر کنند، فرزندان نبود پدر را تحمل می‌کنند، پیروزی قطعی است و این کشور و هر ملتی با این مشخصات هرگز آسیب نمی‌بیند و شکست نمی‌خورد. فرمانده کل سپاه افزود: شکست متعلق به ملتی است که از جنگ روی برگرداند، به دشمن پشت کند، قلبی نامطمئن داشته باشد و از شکوه ظاهری دشمن بهراسد؛ شکست متعلق به ملتی نیست که جهاد را در آغوش می‌گیرد و جوانان برای جهاد و شهادت از هم سبقت گرفته و برای رفتن به میادین مین و باز کردن معابر از هم سبقت می‌گرفتند و این نشانه‌هایی واضح هستند و هر ملتی با این مشخصه‌ها را می‌ستاییم. سردار سلامی بیان کرد: جوانانی که از نفوذ به صف دشمن نمی‌ترسند و کاسه‌های سر خود را به خداوند عاریت می‌دهند، برای احیای کلام الهی و مجد مسلمانان و عظمت و شوکت اسلام از هیچ جنگی نمی‌ترسند و قدرتی را به رسمیت نمی شناسند و شهدا اینگونه بودند و خانواده آن‌ها اینبار بزرگترین مردمان هستند که جوانان خود را که محصول زندگی و نشانه‌های آشکار آرزوها بودند، فدا کردند؛ شجاعت و ایثار و گذشت خانواده شهدا قابل وصف نیست و کلمات کوچکتر از عظمت آن‌ها است. انتهای پیام/
3184968,امام خامنه‌ای: بی‌تردید صد برابر از زمان جنگ قوی‌تر شده‌ایم,۰۳ آبان ۱۴۰۳ - ۱۰:۲۳,https://newsmedia.tasnimnews.com/Tasnim/Uploaded/Image/1403/09/18/1403091822152442531637813.jpg,به گزارشخبرگزاری تسنیم، حضرت آیت‌الله خامنه‌ای در دیدار دست اندرکاران برگزاری کنگره ملّی بزرگداشت 9 هزار و 800 شهید استان کرمانشاه، کرمانشاه را محل اجتماع و همزیستی نجیبانه اقوام و مذاهب گوناگون و مردم آن را مرزداران صادق و صمیمی ایران خواندند و با تجلیل از آیت‌الله اشرفی اصفهانی امام جمعه شهید کرمانشاه، گفتند: مردم و جوانان کرمانشاه به تعبیر رایج خودشان واقعاً پهلوان و آماده دفاع و سینه سپر کردن برای کشور هستند و این ویژگی خود را در مقاطع مختلف از جمله در دفاع مقدس و ایستادگی مقابل تجاوز دشمن بعثی و همچنین قبل از آن در مقابله بهنگام با تجزیه‌طلبان خائن نشان داده‌اند. ایشان با طرح این سؤال که وظیفه امروز ما در قبال میراث و یاد شهیدان و فداکاری و جانبازی آنان چیست، گفتند: نیاز امروز کشور به روح پیام و نحوه زیست مؤمنانه آن جوانان مخلص کمتر از زمان جنگ نیست چرا که جنگ آن روز جنگی سخت‌افزاری و نمایان بود اما جنگ امروز جنگ ترکیبی است. رهبر انقلاب با اشاره به پیچیده شدن توطئه‌های دشمن که ترکیبی از جنبه‌های سخت‌افزاری و نرم‌افزاری برای ضربه زدن به ایران است، افزودند: آنها امروز برای مقابله با جمهوری اسلامی هم از سلاح آتشین و هم از عملیات روانی و سلاح فرهنگ استفاده می‌کنند البته امروز بی‌تردید صد برابر از زمان جنگ تحمیلی قوی‌تر شده‌ایم و توانایی‌های کشور قابل مقایسه با آن زمان نیست اما صِرف حضور در میدان نظامی و پیشرفت‌های خوب در این زمینه کافی نیست بلکه باید بر روی دلها و فکرها و زبانها و جهت‌گیری‌ها نیز کار مؤثر انجام داد. ایشان با اشاره به پیشرانی جوانان برای دفاع از کشور در دوران جنگ تحمیلی، عنصر اصلی در مقابله با بدخواهان امروز را نیز جوانان دانستند و گفتند: جوان امروز باید با ارزش و اهمیت کار شهیدان و ویژگی‌های برجسته و ممتاز آنان همچون، اخلاص، گذشت، فداکاری و رفتار اسلامی و متشرعانه رزمندگان ما در مقایسه با نظامیان بی‌قید و غارتگر دیگر کشورها به صورت عمیق آشنا شود. حضرت آیت‌الله خامنه‌ای اثرسنجی تولیدات فرهنگی و هنری را ضروری دانستند و تأکید کردند: روح حاکم بر همه فعالیت‌ها باید اثرگذاری و خروجی داشتن بخصوص در نسل جوان باشد و باید بررسی کنید و ببینید که خروجی کار شما تاچه حد بر روی جوانان اثرگذار بوده است. انتهای پیام/
3184817,سلامی:شهادت صفی‌الدین اتحاد حول محور فلسطین را تعمیق می‌بخشد,۰۲ آبان ۱۴۰۳ - ۲۰:۵۳,https://newsmedia.tasnimnews.com/Tasnim/Uploaded/Image/1402/09/09/1402090913493447728880254.jpg,"به گزارش حوزه دفاعیخبرگزاری تسنیم، سرلشکر حسین سلامی فرمانده‌کل سپاه پاسداران انقلاب اسلامی در پیام تسلیت شهادت سید هاشم صفی‌الدین رئیس اجرایی حزب‌الله لبنان عنوان کرد: شهادت پرافتخار و بیداری‌ساز این روحانی عالیقدر و مبارز مومن و سلحشور و خون‌های پاک و مطهر شهیدان  مظلوم و مقتدر راه قدس؛ وحدت، اتحاد و اتفاق جهان اسلام حول محور فلسطین را تعمیق خواهد بخشید و برچیده شدن قطعی بساط اشغالگری و جنایتگری‌های رژیم جعلی و جلاد صهیونیستی را تضمین می‌کند. متن این پیام به شرح زیر است: بسم الله الرحمن الرحیم شهادت مجاهد نستوه، بزرگ‌مرد مقاومت اسلامی لبنان ""حجت الاسلام والمسلمین سید هاشم صفی الدین""  رئیس اجرایی حزب الله لبنان در جنایت وحشیانه و تروریستی رژیم جلاد و نژادپرست صهیونیستی را به ملت شریف لبنان، حزب الله قهرمان و آحاد مجاهدان و رزمندگان مقاومت اسلامی تبریک و تسلیت عرض  می‌نمایم. حوادث و رخدادهای این روزهای منطقه راهبردی غرب آسیا به‌ویژه در لبنان و فلسطین نشان می‌دهد دنیای کفر و استکبار تمام‌قد در پی قربانی کردن انسانیت و مقاومت برای حفظ رژیم گرگ‌صفت صهیونی است. اما رزمندگان تربیت‌یافته در مکتب اسلام و شهادت با فداکاری، ایثارگری و حماسه‌آفرینی‌های بی‌نظیر و تاریخی، آمال و آرزوهای شیاطین این میدان را باطل خواهند ساخت و دور نخواهد بود روزی که این غده سرطانی اسرائیل از جغرافیای امت اسلامی ریشه‌کن شود. به فضل الهی شهادت پرافتخار و بیداری‌ساز این روحانی عالیقدر و مبارز مومن و سلحشور و خون‌های پاک و مطهر شهیدان  مظلوم و مقتدر راه قدس؛ وحدت، اتحاد و اتفاق جهان اسلام حول محور فلسطین را تعمیق خواهد بخشید و برچیده شدن قطعی بساط اشغالگری و جنایتگری‌های رژیم جعلی و جلاد صهیونیستی را تضمین می‌کند. سرلشکر پاسدار حسین سلامیفرمانده کل سپاه پاسداران انقلاب اسلامی انتهای پیام/"
3184333,جلالی: بیش از ۹۰ درصد سرورهای کشور ساخت خارج است,۰۲ آبان ۱۴۰۳ - ۱۱:۴۱,https://newsmedia.tasnimnews.com/Tasnim/Uploaded/Image/1403/08/02/1403080214291276831264734.jpg,به گزارش خبرنگار دفاعیخبرگزاری تسنیم، سردار غلامرضا جلالی رئیس سازمان پدافند غیرعامل پیش از ظهر امروز در نشست خبری طی سخنانی اظهار داشت: در شرایط درگیری محور مقاومت با رژیم صهیونیستی هستیم و‌ نگاه به این درگیری هم یک نگاه جدی است. وی افزود: جنایات ضد بشری رژیم صهیونیستی چشم هیتلر را روشن کرده است و تمام این جنایات در جلوی چشم جهانیان در حال رخ دادن است و این سطح از جنایت در بدترین شرایط ممکن با حمایت داعیه داران حقوق بشر در حال رخ دادن است. سردار جلالی ادامه داد: موضوع مقاومت یک موضوع گفتمانی و تمدنی است و با شهادت فرماندهان خاتمه پیدا نمی‌کند. حضور حماسی فرماندهان ما در سنگرها نشان دهنده این است که مقاومت زنده است و اگر‌ کسی مانند یحیی سنوار شهید شود سنوارهای دیگر جای او را پر می‌کنند. رئیس سازمان پدافند غیرعامل با بیان اینکه تبیین جنابات اسرائیل یک موضوع راهبردی است، گفت: سکوت در برابر این جنایات از سوی سردمداران حقوق بشر یک تضاد آشکار است و مقاومت مشروع ترین کار رزمندگان جبهه مقاومت است. خون فرماندهان شهید جبهه مقاومت تداوم بخش این جبهه خواهد بود. وی ادامه داد: رژیم صهیونیستی هم از درون و هم در منظر بین الملل به یک فروپاشی رسیده است و رزمندگان مقاومت نظم جدیدی بر خلاف خواست اسرائیل شکل داده‌اند که طلایه‌دار نسل جدید مقاومت خواهد بود. جلالی اظهار داشت: توان دفاعی و قدرت ما در حوزه‌های مختلف ما را تبدیل به یک قدرت منطقه‌ای و راهبردی کرده است بنابراین موضوع مقاومت هم یک موضوع راهبردی است اما در جنگ‌ها پاسخ دادن یک موضوع متقابل است و باید دنبال شود. وی افزود: رویکرد برنامه‌های ما امسال برنامه‌های عملیاتی و کسب آمادگی بر مبنای راهبردهای دشمن و سناریوهایی است که او امکان اجرا دارد. این برنامه‌ها در دو بعد انسجام ملی و ارتقای آمادگی‌های زیرساختی برای مقابله و‌ پاسخ به اقدامات دشمن طراحی شده است. برای هر سناریویی برنامه‌هایی در هشت دستور العمل پیش بینی شده است و به عنوان مصوبه شورای امنیت کشور به دستگاه‌های اجرایی ابلاغ شده است. رئیس سازمان پدافند غیرعامل گفت: وقتی در شرایط تهدید قرار می‌گیرم انسجام ملی حرف اول را می‌زند و همه جرایان‌ها باید دفاع از منافع ملی را دنبال کنند. دستور العملی به نام شهید زاهدی ‌در حوزه دفاع سایبری تدوین شده است و دستورالعمل اقدامات عمومی دستگاه‌های اجرایی به نام شهید نیلفروشان نامگذاری شده است. جلالی خاطرنشان کرد: دستورالعمل شهید کاظمی برای اقدامات استانی تدوین شده است. در‌حوزه حفاظت از زیرساخت‌های حیاتی کشور دستورالعمل شهید باکری برای پایش تهدید و مدیریت مخاطرات ‌‌تداوم کارکردهای ضروری جزو این دستور العمل است تا اگر در شرایطی برخی زیر ساخت‌ها آسیب دید بتوانیم به فعالیت ادامه دهیم. در حوزه پرتوی و الکترومغناطیس و خرابکاری‌هایی که در این حوزه متصور است نیز دستورالعمل‌های شهید فخری زاده و شهید چمران تدوین شده است. رئیس سازمان پدافند غیرعامل همچنین اظهار داشت: قانون، استنکاف از اجرای مصوبات کمیته دائمی پدافند غیرعامل را جرم انگاری کرده‌ است و عالیترین مسئول در هر دستگاه اجرایی وظیفه اجرای مصوبات پدافند غیرعامل را دارد. وظیفه سازمان پدافند غیرعامل سیاستگذاری و‌ راهبری مسائل پدافند غیرعامل است. وی ادامه داد: اساسنامه پدافند غیرعامل به تصویب فرمانده کل قوا رسیده است و در معماری جدید سازمان پدافند غیرعامل به عنوان هسته اصلی راهبری اقدامات پدافند غیرعامل مشخص شده و سایر دستگاه‌های دولتی و دانش بنیان به عنوان لایه دوم اجرا پیش بینی شده‌اند. جلالی همچنین تاکید کرد: در دولت‌های گذشته مقداری چالش داشتیم دلیل آن‌هم این بود که ما یک سازمان بین بخشی بودیم اما در اساسنامه رابطه ما با دولت مشخص شده است و آقای پزشکان هم با یک دید بلند به آن نگاه داشتند و مقرر شد رییس سازمان پدفاند غیرعامل به عنوان دستیار ویژه رییس جمهور در حوزه پدافند غیرعامل تعیین شود که حکم آن دیروز صادر شد و این موضوع به پیشبرد مسائل پدافند غیرعامل کمک شایانی می‌کند. رئیس سازمان پدافند غیرعامل با اشاره به موضوع انفجار پیجرها در لبنان گفت: در حوادث اخیر لبنان شاهد خرابکاری بر اساس فناوری‌ها نو بودیم که باید به آن توجه می‌کردند. از سال گذشته بر استفاده از هوش مصنوعی مسر بودیم تا حوادثی مانند انفجار پیجرها داخل کشور نداشته باشیم. خوشبختانه در شرکتهای دانش بنیان کشور با حمایت سازمان پدافند غیرعامل شاهد به ثمر رسیدن دستاوردهای خوبی در این زمینه بوده‌ایم. وی افزود: امروز بیش از 90 درصد سرورهای کشور ساخت یک شرکت خارجی است اما شرکتهای دانش بنیان موفق به تولید سرور شده‌اند و‌ امروز سرور بومی امن تولید شده است. انتظار ما این است که دیگر سرور خارجی خریداری نشود و از سرورهای بومی استفاده شود. جلالی در ادامه اظهار داشت: در حوزه دیوارهای آتش یا فایروال‌ها محصولات داخلی خوبی تولید شده است و در حوزه سامانه‌های مقابله با نشت داده هم به دستاوردهای خوبی رسیده‌ایم. علاوه بر این در حوزه اتوماسیون‌های اداری و صنعتی هم دستاوردها و محصولات خوب داریم. رئیس سازمان پدافند غیرعامل گفت: امروز هفت نوع سامانه اسکادا‌ بومی داریم که به نوعی خط مقدم مقابله با جنگ سایبری در حوزه زیرساختهای حیاتی کشور است. تحربه انفجار پیجرها در لبنان اثبات کرد نمی‌توانیم به فناوری‌های حساس خارجی متکی باشیم و بهترین راه حل هم استفاده از سامانه‌های بومی است. وی درباره احتمال حملات سایبری دشمن نیز گفت: در عملیات طوفان الاقصی واحدهای آفندی دشمن ‌و واحد 8200 آن در حوزه جنگ سایبری آسیب جدی خورده است و آمادگی کشور در این زمینه بسیار مناسب است و در یکسال گذشته تهدید جدی نداشته‌ایم. بهرحال احتمال حمله جدی است اما امیدواریم با آمادگی دستگاه‌های اجرایی شاهد موضوع خاصی نباشیم. سردار جلالی دوران کرونا را دارای تجارب بسیار مهم و خونباری برای جهان دانست و گفت: ما نظام عملیات پدافند زیستی را با استفاده از تجارب کرونا تدوین کردیم و امسال نیز با استفاده از این دستورالعمل‌ها در مقابل بیماری دانگی با آن مقابله کردیم و اطلاعات نشان داد که موفقیتهای بسیار خوبی در مقابله با گسترش پشه و بیماری دانگی به دست آمده است. برای رصد و کنترل بیماری‌های واگیردار نیز با همکاری وزارت بهداشت دستورالعمل‌های خوبی تهیه شده است. در پایان این نشست خبری از پوستر گرامیداشت هفته پدافند غیر عامل با شعار تدبیر امروز، امنیت فردا نیز رونمایی شد. انتهای پیام/
3184278,سردار قاآنی در دفتر حماس حضور یافت,۰۲ آبان ۱۴۰۳ - ۱۰:۵۲,https://newsmedia.tasnimnews.com/Tasnim/Uploaded/Image/1403/08/02/1403080213005263031263744.jpg,به گزارش گروه دفاعیخبرگزاری تسنیم،‌ سردار اسماعیل قاآنی فرمانده نیروی قدس سپاه برای عرض تسلیت شهادت یحیی السنوار رئیس دفتر سیاسی حماس در دفتر این جنبش در تهران حضور یافت. از روز گذشته جمعی از مسئولین لشکری و کشوری جمهوری اسلامی ایران برای گرامیداشت یاد شهید بزرگ مقاومت یحیی السنوار در این دفتر حضور یافته‌اند. به گزارش تسنیم، یحیی سنوار رئیس دفتر جنبش حماس هفته گذشته در جریان درگیری با ارتش رژیم صهیونیستی در منطقه خان یونس غزه به شهادت رسید. انتهای پیام/
3184172,حضور معاون هماهنگ کننده نیروی قدس سپاه در دفتر حماس,۰۲ آبان ۱۴۰۳ - ۰۹:۲۴,https://newsmedia.tasnimnews.com/Tasnim/Uploaded/Image/1403/08/02/1403080209235260031261594.jpg,به گزارش گروه دفاعیخبرگزاری تسنیم،‌ سردار ایرج مسجدی معاون هماهنگ کننده نیروی قدس سپاه برای عرض تسلیت به مناسبت شهادت یحیی سنوار رئیس دفتر سیاسی حماس در دفتر این جنبش در تهران حضور یافت. به گزارش تسنیم، یحیی سنوار رئیس دفتر جنبش حماس هفته گذشته در جریان درگیری با ارتش رژیم صهیونیستی در منطقه خان یونس غزه به شهادت رسید. انتهای پیام/
3184130,فرمانده نیروی هوایی ارتش به پاکستان سفر کرد,۰۲ آبان ۱۴۰۳ - ۰۸:۲۰,https://newsmedia.tasnimnews.com/Tasnim/Uploaded/Image/1398/11/17/1398111710561137019598254.jpg,به گزارش گروه دفاعیخبرگزاری تسنیم، امیر خلبان حمید واحدی فرمانده نیروی هوایی ارتش به دعوت ژنرال ظهیر احمد بابر فرمانده نیروی هوایی پاکستان  وارد اسلام آباد پایتخت این کشور شد و مورد استقبال جمعی از مقامات نیروی هوایی پاکستان، سفیر جمهوری اسلامی ایران و نیز وابسته نظامی ایران در پاکستان قرار گرفت. فرمانده نیروی هوایی ارتش ایران امروز با حضور در پایگاه هوایی «مصحف» از رزمایش سپر سند بازدید می‌کند. امیر واحدی در روزهای آتی در مقر فرماندهی نیروی هوایی پاکستان در اسلام‌آباد با ژنرال ظهیر احمد بابر فرمانده نیروی هوایی این کشور دیدار خواهد کرد. دیدار با ژنرال سید عاصم منیر فرمانده ارتش پاکستان و بازدید از برخی از تاسیسات نیروی هوایی از دیگر برنامه‌های سفر رسمی امیر واحدی به پاکستان خواهد بود. انتهای پیام/
3184068,انتصاب سردار جلالی به عنوان دستیار ویژه رییس‌جمهور,۰۱ آبان ۱۴۰۳ - ۲۲:۱۲,https://newsmedia.tasnimnews.com/Tasnim/Uploaded/Image/1402/08/01/1402080110511853928624394.jpg,به گزارشخبرگزاری تسنیم، مسعود پزشکیان در حکم انتصاب سردار دکتر غلامرضا جلالی فراهانی به سمت دستیار ویژه رئیس جمهور در امور پدافند غیرعامل کشور تصریح کرده است: انتظار دارد با اتکال به خداوند متعال و در چارچوب قانون اساسی اهداف سند چشم‌انداز سیاست‌های کلی مصوب مقام معظم رهبری برنامه هفتم پیشرفت و رعایت منشور اخلاقی کارگزاران دولت چهاردهم، در راستای تحکیم و گسترش فرهنگ پدافند غیرعامل در کشور با هماهنگی اینجانب اقدام نمایید. متن حکم رییس جمهور به شرح زیر است: بسم‌الله الرحمن الرحیم جناب آقای غلامرضا جلالی فراهانی رئیس محترم سازمان پدافند غیرعامل کشور به استناد بند (1) ماده (21) اساسنامه سازمان پدافند غیرعامل کشور ابلاغی مورخ 1403.05.01 فرماندهی معظم کل قوا (مدظله العالی) و با عنایت به مراتب شایستگی و تجارب ارزشمند جناب‌عالی، به موجب این حکم به سمت «دستیار ویژه رئیس جمهور در امور پدافند غیرعامل کشور» منصوب می‌شوید. انتظار دارد با اتکال به خداوند متعال و در چارچوب قانون اساسی، اهداف سند چشم‌انداز، سیاست‌های کلی مصوب مقام معظم رهبری (مدظله العالی)، برنامه هفتم پیشرفت و رعایت منشور اخلاقی کارگزاران دولت چهاردهم؛ ضمن تأکید بر ضرورت اتخاذ رویکرد فعال و سازنده در زمینه هم‌افزایی دستگاه‌های اجرایی و بهره‌گیری از ظرفیت اندیشمندان و صاحب‌نظران نسبت به تقویت تعاملات فی‌مابین و اثرگذاری مثبت در برنامه‌های دولت در راستای تحکیم، گسترش و فرهنگ‌سازی پدافند غیرعامل در کشور با هماهنگی این‌جانب اقدام نمایید. توفیقات روزافزون آن‌جناب را در انجام شایسته وظایف محوله از درگاه خداوند سبحان خواستارم. مسعود پزشکیان رئیس جمهوری اسلامی ایران انتهای پیام/
3183999,سردار تنگسیری: جزایر سه گانه متعلق به ایران است,۰۱ آبان ۱۴۰۳ - ۱۷:۵۱,https://newsmedia.tasnimnews.com/Tasnim/Uploaded/Image/1403/09/18/1403091822152442531637813.jpg,به گزارش خبرنگار دفاعیخبرگزاری تسنیم، سردار تنگسیری فرمانده نیروی دریایی سپاه در حاشیه مراسم بزرگداشت سردار شهید نیلفروشان درباره ادعای امارات درباره جزایر سه گانه، اظهار کرد: جزایر سه گانه جزایر ایرانی است و از قدیم به نام ایران است و اماراتی‌ها نباید بگذارند دشمنان این حرف‌ها را بزنند و منطقه را به آتش بکشند. وی ادامه داد: غربی‌ها دنبال این هستند که فرافکنی کنند. الان که مسلمانان مظلومانه در غزه و لبنان به شهادت می‌رسند، غربی‌ها برای توجیه حضور خودشان در منطقه، جزایر را دستاویز کرده‌اند. انتهای پیام/
3183997,برخی برندهای ایران عمری بیش از کشورهای حاشیه خلیج فارس دارند,۰۱ آبان ۱۴۰۳ - ۱۷:۴۸,https://newsmedia.tasnimnews.com/Tasnim/Uploaded/Image/1401/12/03/1401120312085424027108514.jpg,به گزارش خبرنگار دفاعیخبرگزاری تسنیم، سردار علی فدوی جانشین فرمانده کل سپاه در حاشیه مراسم بزرگداشت سردار نیلفروشان درباره ادعای امارات برای مالکیت جزایر سه گانه اظهار کرد: خباثت اماراتی‌ها از اول انقلاب آغاز شده است. آنها یک متنی را می‌نویسند و در تمام نشست‌ها می‌خوانند. اروپایی‌ها  هم در همه شرایط نشان دادند که هیچ اراده و استقلالی ندارند. وی با اشاره به اینکه بسیاری از نقشه‌های این منطقه توسط خود اروپاییان تهیه شده است، گفت: اروپایی‌ها کار احمقانه‌ای انجام دادند. برخی از برندهای ایران عمرشان از کل کشورهای حاشیه خلیج فارس بیشتر است. انتهای پیام/
3183964,جعفری: صهیونیستها قطعا حرکت قابل توجهی انجام نمی‌دهند,۰۱ آبان ۱۴۰۳ - ۱۶:۴۰,https://newsmedia.tasnimnews.com/Tasnim/Uploaded/Image/1403/08/01/1403080122091046531259394.jpg,به گزارش خبرنگار دفاعیخبرگزاری تسنیم، سردار سرلشکر محمدعلی جعفری فرمانده قرارگاه فرهنگی اجتماعی بقیه الله در حاشیه مراسم بزرگداشت شهید سرلشکر عباس نیلفروشان در جمع خبرنگاران درباره تهدیدات کشور توسط صهیونیست‌ها، اظهار کرد: اسرائیل خیلی کوچکتر از آن است که بتواند به ایران حمله کند البته ممکن است اسرائیل حمله مذبوحانه، محدود و کوچک برای اینکه بگوید که جواب دادم انجام بدهد ولی حمله‌ای که درخور وعده صادق 2 باشد قطعا نمی‌تواند داشته باشد. وی در ادامه درباره نحوه پاسخ ایران به حمله احتمالی اسرائیل، بیان کرد: پاسخ ایران بستگی به شدت حمله دشمن دارد. اگر کار بزرگ و قابل توجهی انجام بدهد، قطعاً چند برابر پاسخ آن را می‌بیند این مساله  اعلام شده و در طرح‌های ما از قدیم هم برای مقابله با تجاوزات و درگیری‌ها وجود داشته است اما به طور قطع و یقین به مردم اطمینان می‌دهم که صهیونیست‌ها حرکت عمده‌ و قابل توجهی انجام نمی‌دهند و هر کاری بکند تلاش مذبوحانه‌ای بیش نیست. سرلشکر جعفری همچنین در سخنرانی خود در‌ این مراسم اظهار داشت: شهید نیلفروشان از 14 سالگی در دفاع مقدس حاضر و با دستکاری در شناسنامه راهی جبهه شد و بعد از یکی دو سال به فرماندهی گردان در یکی از بهترین لشکرهای سپاه یعنی لشکر هشت نجف رسید. وی افزود: کمتر کسی را تا امروز داریم که تا سن شصت سالگی دائم در حبهه‌های حق علیه باطل بجنگد و جهاد کند. سردار جعفری ادامه داد: در غالب عملیاتهای دفاع مقدس لشکر هشت نجف یک لشکر خط شکن بود و معمولا هم دشمن را دور می زد و هرجا لشکر هشت در عملیات شرکت می‌کرد آن عملیات موفق بود و فرماندهان گردان نقش اصلی را ایفا می‌کردند و شهید نیلفروشان یکی از فرماندهان گردانهای تعیین کننده بود. فرمانده قرارگاه بقیه الله گفت: اگر با دقت نگاه کنیم می‌بینیم دفاع مقدس هنوز ادامه دارد و مقاومت غزه و همه اینها امتداد همان دفاع مقدس است که از ایران آغاز شد و انشا الله به فتح فلسطین ختم می‌شود. حضرت امام فرمودند جنگ ما فتح فلسطین را در پی دارد. وی افزود: امروز شاهد هستیم دولت اسلامی در‌ عراق تشکیل شده است که هیچ وقت چنین دولتی هماهنگ با انقلاب اسلامی سابقه نداشته است. دولت صدام به دست آمریکایی‌ها ساقط شد اما دولتی سرکار آمد که جزء جبهه مقاومت است. در سال 80 که آمریکایی‌ها می خواستند غلطی درباره ایران بکنند آنقدر پشتیبانی ملتهای منطقه از ایران قوی بود که نتوانستند غلطی بکنند و از عراق و افغانستان بیرون انداخته شدند. سردار جعفری تصریح کرد: داعش را به اسم اسلام ایجاد کردند تا به انقلاب اسلامی ضربه بزنند اما دیدید چه حماسه‌هایی آفریده شد و لشکرهایی از کشورهای منطقه سازماندهی شدند و با هم علیه داعش جنگیدند تا آمادگی برای روزی که منتظرش هستیم ایجاد شود. وی گفت: خدای بزرگ در قبال مکر دشمن مکر کرد و این اتحاد بین مسلمین بوجود آمد و امروز شاهد هستیم نیروهای مردمی در کشورهای منطقه شکل گرفته است. البته طبیعی است که در طول این اتفاقات فرماندهانی را به ظاهر از دست می‌دهیم اما این گره خوردن خون سرداران و جوانان جبهه مقاومت اسلامی در‌منطقه نشان می‌دهد اتفاقات بزرگی در حال رقم خوردن است و زمینه سازی ظهور آقا امام زمان را می‌بینیم. فرمانده سابق سپاه اظهار داشت: شهید نیلفروشان با فرماندهی گردان در جبهه شروع کرد و شاگرد اول مکتب حاج قاسم سلیمانی بود. سردار جعفری گفت: شهید نیلفروشان با فکرِ بازی که داشت و با استعداد سرشار خود یک دانشمند و نابغه نظامی سپاه بود که آثار ارزشمندی از خود بجای گذاشته است. شهید نصرالله از ایشان به عنوان یک رفیق و‌ مشاور یاد می‌کرد و بدون هیچ تردیدی بعد از شهادت سردار زاهدی در‌ کمتر از 24 ساعت شهید نصرالله درخواست حضور سردار‌ نیلفروشان را کرد و ایشان هم به سرعت پذیرفت. فرمانده قرارگاه بقیه الله عنوان کرد: شهید نیلفروشان در تمام عمرش در مقابل حرف باطل صبر نداشت و به شدت ایستادگی می‌کرد در مقابل حرفی که به ضرر جبهه اسلام بود مقاومت می‌کرد و همیشه این روحیه انقلابی‌اش را حفظ می‌کرد و دائم در حال مبارزه و جهاد بود. فرمانده قرارگاه فرهنگی اجتماعی بقیه الله افزود: متاسفانه برخی با تحلیل مادی و القای رسانه های دشمن، تحلیلی غلط نسبت به مسائل منطقه می کنند. اسرائیل چه غلطی می تواند بکند؟ می گویند بعد از حزب الله، سراغ ایران می آید. این چه حرفی است؟ لبنان پدافند هوایی ندارد و همسایه اسرائیل است و مقاومت در این کشور مربوط به یک گروه خاص از مردم است که حزب الله نام دارد. وی ادامه داد: در لبنان اختلاف نظر وجود دارد اما دست اسرائیل به ایران نمی رسد. اسراییل دستش به ما نمی رسد. ما الی ماشاءالله موشک داریم و می توانیم به هر هدفی در اسرائیل و در فاصله 2000 کیلومتری ضربه بزنیم.  اما اسراییل باید با هواپیماهای پیشرفته ای که آمریکا در اختیارش گذاشته و اجازه از  برخی کشورها برای استفاده از آسمان آنها  غلطی بکند مثل غلطی که بعد از عملیات وعده صادق 1  انجام داد و چند موشک به صورت مذبوحانه به آن پایگاه در اصفهان پرتاب کردند. اسرائیل هرگز توان آن را ندارد که اقداماتی که در سوریه و لبنان انجام می دهد، در ایران انجام دهد. متاسفانه برخی با این تحلیل های غلط موجب تضعیف روحیه مردم می شوند. انتهای پیام/
3183941,مراسم بزرگداشت سرلشکر شهید نیلفروشان برگزار شد,۰۱ آبان ۱۴۰۳ - ۱۶:۱۱,https://newsmedia.tasnimnews.com/Tasnim/Uploaded/Image/1403/07/21/1403072117080055731184714.jpg,به گزارش خبرنگار دفاعیخبرگزاری تسنیم،‌ مراسم بزرگداشت سرلشکر شهید عباس نیلفروشان مستشار ارشد سپاه پاسداران انقلاب اسلامی، امروز سه شنبه در حسینه فاطمه الزهرا(س) سپاه تهران بزرگ برگزار شد. در این مراسم محمدرضا عارف معاون اول رییس جمهور، محمدباقر قالیباف رییس مجلس، محمد مخبر مشاور رهبر معظم انقلاب، سردار اسماعیل قاآنی فرمانده نیروی قدس، سرلشکر محمدعلی جعفری، سردار چهار باغی، حجت الاسلام عباس محمد حسنی رییس سازمان عقیدتی سیاسی ارتش، سردار علی فضلی جانشین معاون هماهنگ کننده سپاه، علیرضا زاکانی شهردار تهران، سردار سرلشکر ایزدی، سردار مسگریان، سردار نائینی معاون روابط عمومی سپاه، سردار تنگسیری فرمانده نیروی دریایی سپاه و جمعی از فرماندهان عالیرتبه حضور دارند. به گزارش تسنیم،‌ سردار عباس نیلفروشان مستشار ارشد سپاه در لبنان بود که در تاریخ 6 مهرماه در جریان بمباران مقر حزب‌الله لبنان در ضاحیه بیروت همراه سید حسن نصرالله دبیرکل حزب‌الله لبنان به شهادت رسید. انتهای پیام/
3183548,پیکر شهیده کرباسی امروز وارد تهران می‌شود,۰۱ آبان ۱۴۰۳ - ۱۰:۴۸,https://newsmedia.tasnimnews.com/Tasnim/Uploaded/Image/1403/07/29/1403072912252664131241034.jpg,به گزارش گروه سیاسیخبرگزاری تسنیم، روابط عمومی سپاه اعلام کرد پیکر مطهر شهیده معصومه کرباسی ظهر امروز سه‌شنبه اول آبان به ایران منتقل می‌شود. شهیده کرباسی، شهروند ایرانی که همراه با همسر لبنانی خود رضا عواضه فارغ‌التحصیل دانشگاه تهران و از برترین اساتید حوزه لینوکس در جهان بود، سه روز پیش (شنبه 28 مهرماه) در شمال بیروت توسط رژیم سفاک و جنایتکار رژیم صهیونیستی ترور و به شهادت رسید. بنابر این گزارش پیکر مطهر شهیده کرباسی ظهر امروز وارد فرودگاه بین‌المللی امام خمینی (ره) می‌شود و سپس به معراج الشهدا انتقال می‌یابد. به همین مناسبت آیین وداع با پیکر شهیده کرباسی امروز بعد از نماز مغرب و عشاء با حضور خانواده و فرزندان آن مرحومه در معراج شهدای تهران برگزار می‌شود. همچنین مراسم تشییع و خاکسپاری این شهیده بزرگوار در شیراز متعاقبا اعلام خواهد شد شهیده معصومه کرباسی اولین زن ایرانی شهیده ترور هدف‌مند رژیم صهیونیستی در لبنان است که مادر 5 فرزند بود و به دست جلادان صهیونیستی به شهادت رسیده است. انتهای پیام/
3183335,پیام تسلیت فرمانده سپاه به مناسبت درگذشت مادر شهید شاهورپور,۳۰ مهر ۱۴۰۳ - ۲۱:۴۲,https://newsmedia.tasnimnews.com/Tasnim/Uploaded/Image/1403/03/21/1403032109500120830261934.jpg,به گزارشخبرگزاری تسنیم، متن پیام تسلیت فرمانده کل سپاه پاسداران انقلاب اسلامی به این شرح است؛ بسم الله الرحمن الرحیمانا لله و انا الیه راجعونسردار سرتیپ پاسدار حسن شاهوارپور فرمانده پرافتخار سپاه حضرت ولی عصر (عج)خوزستانسلام علیکم؛درگذشت والده مکرمه حاجیه خانم روبخیرشنگلی، مادرِ مکرمه شهید والامقام امیر شاهوارپور و جنابعالی موجب تألم و تأثر اینجانب گردید. بی شک مجاهدت‌های این ام الشهید و مادر مومن، صبور و شاکر در تربیت فرزندان برومند که موجب مباهات و الگوی وفاداری و فداکاری در دفاع از اسلام و انقلاب است برای همیشه ماندگار و الهام بخش همه مادران این سرزمین بوده و به مانند خورشیدی پر فروغ بر صفحات تاریخ این مرز و بوم خواهد درخشید. اینجانب این ضایعه را به جنابعالی، بیت مکرم شهید شاهوارپور و بستگان محترم این فقیده سعیده تسلیت می‌گویم و از درگاه خداوند بزرگ برای آن بانوی صالحه رحمت واسعه الهی و همنشینی با حضرت فاطمه زهرا (سلام الله علیها) و فرزند شهیدش و برای بازماندگان و داغدیدگان مکرم، صبر و شکیبایی مسألت دارم.وفرمانده کل سپاه پاسداران انقلاب اسلامی انتهای پیام/
3183106,ارتقای درجه فرمانده تیپ ۱۱۰ سلمان فارسی نیروی زمینی سپاه,۳۰ مهر ۱۴۰۳ - ۱۴:۲۸,https://newsmedia.tasnimnews.com/Tasnim/Uploaded/Image/1403/09/18/1403091822152442531637813.jpg,به گزارش گروه دفاعیخبرگزاری تسنیم،‌ سرهنگ سیدمحمدحسینی فرمانده تیپ نیروی مخصوص110 سلمان فارسی نیروی زمینی سپاه به درجه سرتیپ دومی نائل شد. وی پیش از این مسئولین جانشینی تیپ نیروهای ویژه صابرین سپاه را عهده دار بود. انتهای پیام/ 
3182937,مراسم بزرگداشت شهید نیلفروشان فردا برگزار می‌شود,۳۰ مهر ۱۴۰۳ - ۱۱:۴۶,https://newsmedia.tasnimnews.com/Tasnim/Uploaded/Image/1398/06/23/1398062313114273818388044.jpg,به گزارش گروه سیاسیخبرگزاری تسنیم،‌ مراسم بزرگداشت سرلشکر شهید عباس نیلفروشان مستشار ارشد سپاه پاسداران انقلاب اسلامی، سه شنبه یکم آبان ماه از ساعت 15 الی 17 در حسینه فاطمه الزهرا(س) سپاه تهران بزرگ برگزار می‌شود. در این مراسم سرلشکر محمدعلی جعفری فرمانده قرارگاه فرهنگی اجتماعی بقیه الله به سخنرانی خواهد پرداخت. به گزارش تسنیم،‌ سردار عباس نیلفروشان مستشار ارشد سپاه در لبنان بود که در تاریخ 6 مهرماه در جریان بمباران مقر حزب‌الله لبنان در ضاحیه بیروت همراه سید حسن نصرالله دبیرکل حزب‌الله لبنان به شهادت رسید.  انتهای پیام/
3182778,تصویب کلیات لایحه ساماندهی پهپادها در کمیسیون امنیت,۳۰ مهر ۱۴۰۳ - ۰۹:۰۰,https://newsmedia.tasnimnews.com/Tasnim/Uploaded/Image/1403/09/18/1403091822152442531637813.jpg,به گزارش گروه پارلمانیخبرگزاری تسنیم، ابراهیم رضایی سخنگوی کمیسیون امنیت ملی و سیاست خارجی مجلس شورای اسلامی در توضیح جلسه کمیسیون متبوعش گفت: در این جلسه درخواست 42 نفر از نمایندگان مجلس درباره اعمال ماده 234 درباره استنکاف از اجرای بند الف ماده 2 قانون انتصاب اشخاص در مشاغل حساس بررسی شد. وی توضیح داد: پس از صحبت معاون حقوقی رئیس‌جمهور و نمایندگان متقاضی، در نهایت اعضای کمیسیون به اعمال ماده 234 رای دادند. بدین ترتیب این درخواست به صحن مجلس جهت تصمیم گیری نمایندگان ارجاع شد. سخنگوی کمیسیون امنیت ملی و سیاست خارجی مجلس همچنین از بررسی کلیات لایحه ساماندهی پرنده‌های هدایت پذیر از راه دور یا پهپاد غیرنظامی در جلسه این کمیسیون خبر داد و گفت: این لایحه به پیشنهاد وزارت دفاع و پشتیبانی نیروهای مسلح از طرف دولت به مجلس شورای اسلامی ارسال شده است. رضایی اضافه کرد: کلیات این لایحه با حضور مسئولان وزارت دفاع، ستاد کل نیروهای مسلح، وزارت راه، هواشناسی، هواپیمایی و دستگاه‌های دیگر مورد بررسی قرار گرفت و در نهایت به اتفاق آرا و با رأی همه اعضای کمیسیون، تصویب شد و برای بررسی جزئیات 27 ماده ای آن به کمیته دفاعی کمیسیون ارسال شد. انتهای پیام/
3182700,هشدار یک منبع نظامی در ایران به صهیونیست‌ها,۲۹ مهر ۱۴۰۳ - ۲۳:۳۳,https://newsmedia.tasnimnews.com/Tasnim/Uploaded/Image/1403/09/18/1403091822152442531637813.jpg,یک منبع نظامی بهخبرگزاری تسنیماعلام کرد در صورتی که اقدام احتمالی صهیونیست‌ها علیه ایران  مواضع نظامی را هدف بگیرد، پاسخ ایران هم «قطعی» و «بالاتر از تخمین صهیونیست‌ها» خواهد بود. در صورتی که اقدام احتمالی صهیونیست‌ها، مواضع هسته‌ای را هدف بگیرد، ایران ضمن پاسخ، سیاست‌های هسته‌ای را هم مد نظر قرار خواهد داد. و در صورتی که اقدام احتمالی صهیونیست‌ها، تاسیسات و زیرساختها را به انحاء مختلف تحت تاثیر قرار دهد، قطعاً ایران هیچ تعهدی نداده است که گستره‌ و نوع و شدت اقدامات خود را در وضعیت پیشین حفظ کند. این منابع نظامی ادامه داد: این نکته‌ی روشنی به صهیونیست‌هاست و آنها حتماً معنای آن را خواهند فهمید! وی خاطرنشان کرد:  ایران نه تعلل می‌کند و نه شتابزده می‌شود؛ ولی «تنبیه» دیوانه‌ها را به نحوی که هر بار غافلگیری بیشتری به سراغشان بیاید، بایگانی نمی‌کند. انتهای پیام/
3182468,پایان موفق رزمایش آیونز ۲۰۲۴ در شمال اقیانوس هند + فیلم,۲۹ مهر ۱۴۰۳ - ۱۵:۰۱,https://newsmedia.tasnimnews.com/Tasnim/Uploaded/Image/1403/07/29/1403072915011797531242584.jpeg,به گزارشخبرگزاری تسنیماز بندرعباس، امیر دریادار دوم مصطفی تاج‌الدینی سخنگوی رزمایش مرکب دریایی آیونز 2024 اظهار داشت: رزمایش مرکب دریایی آیونز 2024 نیروهای دریایی حاشیه اقیانوس هند رزمایش با برگزاری رژه یگان‌های شرکت‌کننده از مقابل ناوشکن جمهوری اسلامی ایران «جماران» در منطقه شمال اقیانوس هند پایان یافت. در این مراسم کلیه شناورهای شرکت کننده در این رزمایش از نیروی دریایی ارتش جمهوری اسلامی ایران، نیروی دریایی سپاه پاسداران انقلاب اسلامی و نیروی دریایی کشورهای روسیه و عمان از مقابل ناوشکن جمهوری اسلامی ایران جماران رژه رفتند. در این رژه، یگان‌های شناوری ارتش جمهوری اسلامی ایران و سپاه پاسداران انقلاب اسلامی شامل ناوشکن‌های جماران، البرز و ناوهای موشک‌انداز زره و همچنین شناور شهید سلیمانی، شناورهای الماس و همچنین شناور مبشر از کشور عمان و شناور مرکوری روسیه حضور داشتند. ‌در این مرحله، یگان‌های شناور و پروازی بین‌المللی، تحت فرماندهی ایران، امداد دریایی را در شمال اقیانوس هند تمرین کردند. نمایندگان کشورهای روسیه، عربستان سعودی، تایلند، پاکستان، قطر، عمان، بنگلادش و هند که در ناوشکن جماران حضور داشتند از نزدیک بر مراحل مختلف رزمایش آیونز2024 نظارت داشتند. .  انتهای پیام/
3182401,ویترین تسنیم شماره ۷۶۵,۲۹ مهر ۱۴۰۳ - ۱۳:۵۹,https://newsmedia.tasnimnews.com/Tasnim/Uploaded/Image/1403/09/18/1403091822152442531637813.jpg,هر روز بخشی از مهمتریناخبارو گزارش‌های تسنیم را در ویترین تسنیم ببینید: 1- امام خامنه‌ای با تسلیت شهادت سنوار: حماس زنده خواهد ماند 2- نقش دوربین‌ها کنار اسلحه‌ها در طوفان الاقصی|میزگرد تسنیم 3-شهادت قهرمانانه یحیی السنوار چگونه صهیونیست‌ها را رسوا کرد؟ 4- گرای خطرناک به دشمن توسط وزیر اشتباهی اقتصاد  انتهای پیام/+
3182352,رزمایش آیونز ۲۰۲۴| اجرای موفق آرایش‌های تاکتیکی یگان‌ها,۲۹ مهر ۱۴۰۳ - ۱۳:۰۷,https://newsmedia.tasnimnews.com/Tasnim/Uploaded/Image/1403/07/29/1403072913070035031241304.jpeg,به گزارشخبرگزاری تسنیماز بندرعباس، امیر دریاداردوم مصطفی تاج‌الدینی سخنگوی رزمایش مرکب دریایی آیونز 2024 گفت: در این مرحله از رزمایش مرکب دریایی آیونز 2024، یگان‌های شناور نیروی دریایی جمهوری اسلامی ایران، فدراتیو روسیه و عمان تمرین عکسبرداری هوایی (Photo Ex) و صورت‌بندی و آرایش آفندی را انجام دادند. وی گفت: برقراری امنیت در سطح منطقه‌ای و بین‌المللی بسیار حائز اهمیت است و به همین دلیل نیروهای دریایی حاشیه اقیانوس هند رزمایش مرکب دریایی آیونز را برای افزایش سطح آمادگی و هماهنگی طراحی کرده و با محوریت نیروی دریایی جمهوری اسلامی ایران در شمال اقیانوس هند به اجرا گذاشته‌اند. انتهای پیام/+
3179923,نقش دوربین‌ها در کنار اسلحه‌ها در طوفان الاقصی|میزگرد تسنیم,۲۸ مهر ۱۴۰۳ - ۱۷:۱۵,https://newsmedia.tasnimnews.com/Tasnim/Uploaded/Image/1403/07/28/1403072815424150831236354.jpg,"گروه سیاسیخبرگزاری تسنیم: رسانه‌ به عنوان یک عنصر تعیین کننده در جریان نبرد طوفان الاقصی به ایفای نقش پرداخته است، بگونه‌ای که پس از سالهای از اشغال فلسطین توسط رژیم صهیونیستی جریان اعتراض به جنایات این رژیم و حمایت از مردم فلسطین و غزه به موجی جهانی تبدیل شده و حتی توانسته است دانشگاه‌های معتبر کشورهای غربی را نیز در بر گیرد. در همین راستا و به منظور بررسی فعالیت رسانه‌ای جبهه مقاومت در جنگ طوفان الاقصی، میزگردی با حضور آقایان اکبر نصراللهی استاد دانشگاه و رییس دانشکدگان جامعه و رسانه دانشگاه آزاد اسلامی ، حازم کلاس رئیس دفتر شبکه العربی قطر در تهران و علی علیزاده مدیر مجموعه رسانه‌ای جدال برگزار کردیم. در ادامه مشروح مسائل مطرح شده در این میزگرد را می‌خوانید: فعالیت رسانه‌ایی جبهه مقاومت هم افزا و حرفه‌ای نیست نصراللهی:رسانه‌های مختلف با توجه به ارزش‌های خبری بسیار مهم عملیات طوفان الاقصی و حوادث بعد از آن ، تلاش کرده اند وقایع سرزمین‌های اشغالی را به گوش مردم برسانند و در معرض دید آنها قرار دهند اما با تاسف عرض می کنم این تلاش‌ها با توجه به اهمیت و ارزش های خبری این وقایع ، ناکافی، غیرحرفه‌ای و به لحاظ رویکرد ها و راهبردها ، قابل نقد هستند و در مجموع بازدارنده عملیات رسانه های غربی و صهیونستی در تحریف و پوشش نادرست رویدادهای منطقه نبوده اند. به عبارت دقیق تر  وقایعی که این روزها در منطقه بویژه سرزمین های اشغالی در حال وقوع هستند ،دارای همه ارزش‌های خبری در بالاترین میزان هستند، اما آنچه که از رسانه‌های مختلف دنیا بویژه رسانه‌های کشورهای اسلامی پوشش داده می شود ، باوجود  تلاش‌های در خورقدردانی ، هم‌افزا ، شبکه‌ای و حرفه‌ای نیستند ؛ رویکردشان همچنان سنتی و راهبردشان انفعالی و واکنشی است . علاوه بر این رسانه‌های جبهه مقاومت و رسانه‌های مستقل ، در بسیاری از وقایع غزه و فلسطین و لبنان ، روایت اول و برتر ندارند و بعضا ناخواسته، در زمین رسانه‌های صهیونیستی و آمریکایی بازی کرده اند . حازم کلاس:فرمایشات دکتر نصراللهی کاملا درست است منتها دو نکته دارد؛ یکی اینکه مخاطب ما کیست؟ اگر ما از رسانه‌های مقاومت یا رسانه‌های جبهه مقاومت صحبت می‌کنیم طبیعتا مخاطبانشان طرفدار مقاومت هستند اما برخی رسانه‌ها بی طرف هستند. شاید از نظر خیلی از کارشناسان این بی‌طرفی در چنین اتفاق بزرگ و مهمی بار منفی دارد اما یک عده از رسانه‌ها این باور و این رویکرد بی طرفی را در نظر گرفتند. یک عده طرفدار جبهه مقاومت هستند برخی رسانه‌ها هم کاملا مخالف مقاومت هستند. شهرک نشینان اسرائیلی به سید حسن بیش از رسانه‌های رژیم اعتماد داشتند اگر با دید خیلی وسیع به هر کدام نگاه کنیم، این رسانه‌ها رویکردهایشان طبیعتا به سیاست‌های اصلی خودشان بر می‌گردد. منتها باید ببینیم بعد از یک سال، طوفان الاقصی چه تغییری در رویکرد رسانه‌های دنیا ایجاد کرده است؟ . ما در طول سالیان عادت کرده بودیم از شبکه‌ای مانند المنار که رسانه رسمی حزب‌الله است سخنرانی سید حسن نصرالله را به عنوان روایت اول بشنویم. حتی خود اسرائیلی‌ها نیز منتظر سخنرانی‌اش بودند تا روایت اول را از زبان سید حسن بشنوند و حتی بیشتر از رسانه‌های اسرائیلی هم باورش داشتند.  الان در طوفان الاقصی هم، القسام توانسته خودش را در عرصه رسانه‌ای ثابت کند. سخنرانی‌های ابوعبیده و فیلم‌هایی که از تمام اتفاقات لحظه به لحظه ثبت می‌کند موجب شده  که شرکت متا و برخی کشورها مانند آلمان انتشار مثلث قرمز را ممنوع می‌کند.  این نشان می‌دهد که رسانه‌های مقاومت چه تاثیری داشته‌اند. طوفان الاقصی اولین جنگ بدون خبرنگار حال اگر برعکس نگاه کنیم، خیلی هم جالب است، رسانه‌های اسرائیل هیچ خبری از غزه منتشر نمی‌کنند. از روز شروع طوفان الاقصی در سال 2023 تا الان یک خبر از غزه در رسانه‌های اسرائیل منتشر نشده است. . به قوت می‌توانم ادعا کنم که پوشش رسانه‌ای این جنگ در مقایسه با پوشش تمام جنگ‌ها در قرن بیست و یکم متفاوت هست. ما جنگ بدون خبرنگار داریم! یعنی خبرنگاری در غزه نداریم. من کاملا این را می‌توانم اثبات کنم. هیچ خبرنگار غربی وارد غزه نشد! تنها خبرنگاران غربی از جبهه اسرائیل و از شهرک‌هایی که در مجاورت غزه هستند،اخبارغزه را پوشش دادند و این موجب شده است روایت کاملی نداشته باشیم. اگر بخواهم خلاصه کنم، ما از نظر رسانه‌های مقامت شاید موفقیت‌هایی داریم توانستیم حتی به لحظه خبر منتشر بکنیم اما اینکه چقدر این روایت ما گوش شنوا در دنیا پیدا کرد، آن یک بحث دیگر است. شاید این یک کمبود راهبردی باشد رسانه‌هایی که بتوانند به دنیا خطاب بکنند و بتوانند نظر مردم را به دنیا برسانند، در اختیار نداریم. این باعث می‌شود که دنیا منبع خبری‌اش محدود باشد اما در این مسیر  علیرغم محدودیت‌هایی که در رسانه‌های اجتماعی به دلیل سیطره برخی از ابرقدرت‌ها وجود دارد، اما توانستیم به جایی برسیم و این تاثیرش را در راهپیمایی‌هایی که در کشورها و دانشگاه‌های غربی برگزار شد نشان داد. رهبران مقاومت خلاء رسانه‌های رسمی را پر می‌کنند علیزاده:در آذر 98 در میزگرد تسنیم من گفتم که جبهه انقلاب رسانه خاصی ندارد و بخشی از این بار رسانه‌ای را فرد رسانه‌ها به دوش می‌کشند و سه فرد را نام بردم که عملا جای خالی رسانه‌های مدرن را به شکل سنتی پر می‌کنند و‌ آن سه فرد را من قاسم سلیمانی، سید حسن نصرالله و [آیت الله] علی خامنه‌ای نام بردم و خیلی تلخ است که از آن موقع دو تن از این فرد رسانه‌ها شهید شدند. آن چیزی که برای من خیلی نمادین است آن چیزی که بخشی از این فقدان رسانه‌ای را پر می‌کرد و آن اعتمادی بود که این فرد رسانه‌ها حداقل برای طرفدارانشان داشتند و ما دو سوم از این فرد رسانه‌ها را از دست دادیم. به یاد بیاورید که همین عملیات اربعینی که حزب‌الله انجام داد و از آن تصویری موجود نبود، سید حسن خودش به میدان‌ آمد و گفت که شما تا حالا از من دیدید که دروغی گفته باشم یا خیر؟ اگر از من می‌پذیرید این حمله، حمله سنگینی بوده و ما ضربات سنگینی وارد کردیم، یعنی خودش را به رسانه تبدیل کرد. من الان بیست سال است که در انگلیس هستم و در فضاهای عمومی حضور دارم و شاید یک تصویر متفاومتی داشته باشم که در تفاوت صحبت‌های آقای نصراللهی و کلاس هم شاید این قضیه نمایان بود. اینکه اسرائیل خبرنگاران را به صورت نقطه‌ای هدف قرار داد و کار به جایی رسید که متا بگوید فلان قضیه را ممنوع می‌کنیم، توییتر بگوید که فلان قضیه را ممنوع می‌کنیم یا بحث بسته شدن تیک تاک مطرح بشود نشان می‌دهد که غرب مجبور شده است بخشی از ماسک دموکراسی‌خواهی‌اش را بردارد و در مقابل این رسانه‌‌ها بایستد. پس رسانه‌ها موفق بودند اگر رسانه‌ها موفق نبودند طرف مقابل این کارها را انجام نمی‌داد. . پرداخت 9 میلیادر دلار از جیب مالیات دهندگان آمریکایی برای تسلیحات اسرائیلی دانشگاه بان در ریپورتی که منتشر می‌کند گفت که 17.9 میلیارد دلار پول رسمی و شفاف از جیب مالیات‌دهندگان آمریکایی  بابت سلاح‌هایی که به اسرائیل ارسال شده مصرف شده است.  فاکس نیوز، سی بی اس، ای بی سی، سی ان ان باید مرتب  پمپاژ بکنند که اسرائیل در خطر است، به آنها در هفت اکتبر تجاوز شده است و‌ این تصویر را بسازند تا افکار عمومی آمریکا نگوید چرا پول بچه‌های من و مدرسه و بیمارستان من را می‌برید آن طرف دنیا به اسرائیل و مشکل بوجود می‌آورید؟ به همین دلیل من معتقدم که در مورد اسرائیل جنگ رسانه‌ای یک اتفاق ثانویه نیست. ما رسانه‌ها را در ساحت بازنمایی تعریف می‌کنیم یعنی ما یک واقعیتی داریم در جامعه و بعد این را در سطح رسانه بازنمایی می‌کنیم. من معتقدم که درباره اسرائیل ساحت رسانه‌ای و ساحت میدان در امتداد همدیگر و هم تنیده هستند به این معنی که گاهی وقت‌ها که اسرائیل می‌خواهد افکار عمومی غرب را به یک سمت ببرد، شاید حملاتش را کم بکند یا حملاتش را زیاد کند. به رغم نقدی که من به جبهه مقاومت دارم اما فهم ضرورت رسانه‌ای بودن نبرد را ما از مقاومت لبنان دیدیم. از مقاومت فلسطین هم دیدیم. حزب‌الله به خمپاره‌اندازها و موشک‌های الماسش دوربین نصب می‌کرد چون می دانست اگر اینها دیده نشوند و از آنها تصویری نباشد، هیچ گونه اهمیتی ندارد و لازم است که هم بزنیم یعنی یک هدف با ارزش نظامی را بزنیم و هم این را نشان بدهیم. حماس می‌دانست که برغم خطراتش، اگر یک نفر را می‌گذارد که قناسه بزند باید کنارش هم یک نفر را بگذارد که فیلم بگیرد پس جان یک نفر را  برای یک دقیقه یا سی ثانیه ویدئو به خطر می‌اندازد . پس حماس هم به اهمیت این قضیه کاملا واقف بود و به نظرم این یک جهش کیفی در فهم خود مبارزان خط مقدم از امرز رسانه بود. مردم غزه مهمترین راویان جنگ اما مهمترین راویان رسانه‌ای یک سال گذشته مردم عادی غزه بودند و این یک اتفاق کیفی بود. یعنی شما نزدیک به ده پانزده هزار شهروند خبرنگار دارید که از لحظه بیرون آوردن جنازه و ضجه‌های مادر و پدر فیلم می‌گیرند، این یک اتفاقی است که در دو ساحت است یک ساحتش این است که این موبایل‌ها به ما اجازه می‌دهد که این فیلم‌ها را بگیریم، ساحت دومش این است که آن فرد می‌داند که به جای اینکه شیون کند باید فیلم بگیرد چون شیونش نمی‌تواند مانع مرگ دیگران شود و سومین ساحتش این است که عرب فلسطینی‌ می‌گوید از خصوصی‌ترین لحظه‌ای که ضجه زدن برای بچه‌ام است و بیرون آوردن هشت تکه بچه‌ام است فیلم بگیر چون این مقاومت است. این ویدئویی‌هایی که از پارسال تا الان منتشر شد بازی را به صورت عجیبی عوض کرد. ما در تاریخ 10، 15 هزار ساله مکتوم بشر، نسل‌کشی هم زیاد داریم، اما اولین بار است که به واسطه این شهروند خبرنگاران نسل‌کشی را از نمای نزدیک دیدیم. الجزیره نبود نمی‌توانستیم هولوکاست غزه را ببینیم به رغم اینکه نقدهای زیادی از الجزیره دارم در این یک سال  اگر الجزیره نبود، ما هولوکاست غزه را به این شکل نمی‌توانستیم به ابعاد وسیع ببینیم. من در تظاهرات‌ها از بچه‌های انگلیسی می‌پرسم که چه می‌بینید که به این تظاهرات می‌آیید؟ اول می‌گویند تیک تاک، اینستاگرام، ولی از رسانه‌های رسمی اگر چیزی ببینیم فقط و فقط الجزیره انگلیسی و بین‌الملل است. الجزیره  به راستی که جغرافیای رسانه را در غرب عوض کرد. به بازدارندگی رسانه‌ای نرسیده‌ایم نصراللهی:مجدد از همه رسانه‌ها تشکر می کنم که در این شرایط سخت که سانسور شدیدی حاکم است و باوجود محدودیت حضور خبرنگاران در میدان، صدای مردم فلسطین شده اند و وقایع آنجا را در حد توان و وسعشان منعکس کرده اند ؛ در عین حال تاکید می‌کنم پوشش رسانه های کشورهای اسلامی و مستقل  از وقایع  منطقه حرفه‌ای، هم‌افزا ، بازدارنده و کافی نیست. . خیلی روشن است. وقایع غزه ، سرزمین های اشغالی و لبنان مهم ، بزرگ و دارای همه ارزش های خبری است  اما پوشش  رسانه‌ای به موازات و به اندازه این فجاجع نیستند ؛ اینکه محدودیت‌هایی بر سر فعالیت‌های رسانه‌ای الجزیره قائل می‌شوند و یا در برخی از سوشیال مدیاها و متا یا  ظرفیت های رسانه ای دیگر،  به مفهوم این نیست که کار رسانه ای افراد حقیقی و حقوقی ، حرفه‌ای، دقیق و کافی و بازدارنده است بلکه نشان می‌دهد که آنها تحمل رسانه های رسانه های صهیونیستی و غربی پایین است. آنها  برخلاف ادعاهای خود  مبنی  بی‌طرفی و حق مردم به دانستن، در مورد وقایع فلسطین برخورد دوگانه و مغرضانه دارند و جلوی هر صدایی که از  مظلومیت فلسطینی ها باشد  و بخواهد واقعیت ها را منعکس کند ، می‌گیرند . نیازمند تشکیل جبهه مقاومت رسانه‌ای هستیم نکته سوم این است که ما جبهه مقاومت در بعد نظامی داریم اما ""جبهه مقاومت رسانه‌ای"" نداریم.  بخش نظامی جبهه مقاومت در یک سال گذشته ،کاری کرده که  اسرائیل، آمریکا و اروپا  ، تمام ادوات و تجهیزات و نیروهایشان را بسیج کرده اند تا حماس و حزب‌الله  را از بین ببرند اما نتوانسته اند ضمن اینکه حقیقت نبرد، جنگ  اسرائیل با حماس و حزب‌الله و حوثی‌ها نیست بلکه جنگ تمام عیار آمریکا و اروپایی‌ها با حماس، حزب‌الله و حوثی‌ها است. نکته چهارم این است که هزینه تحریف و دروغ رسانه‌های جریان اصلی، بسیار پایین است. خیلی راحت و اصطلاحا در روز روشن، زن و بچه را می‌کشند، به دانشگاه‌ها  ،مرکز آموزشی و بیمارستان ها حمله می‌کنند، اساتید و خبرنگاران و نیروهای امدادی را هدف قرار می‌دهند! هزینه این همه جنایات و اقدامات خلاف مقرارت بین المللی چقدر است؟ چقدر رسانه‌ها توانسته اند واقعیت ها ی میدان  ر ا بگویند و  حس و حال  این فضا را انتقال دهند؟ اگر انتقال می‌دادند که دولت‌های حامی اسرائیل نمی‌توانستند  بی تفاوت و  نظاره گر باشند. عرض نکردم که رسانه ها کاری در این زمینه انجام نداده‌اند ؛ تاکید و تصریح می کنم کار  رسانه های مستقل و رسانه های کشورهای اسلامی در  انعکاس وقایع منطقه درخور تقدیر اما کافی و بازدارنده نیست، اگر کشورهای اسلامی و مقاومت به اندازه کافی رسانه های قوی  و حرفه ای می‌‌داشتند ، شاهد این نبودیم که رژیم صهیونیستی در غزه حدود 42 هزار نفر را شهید کنند که 60 درصد از آنها زنان و کودکان و سالمندان باشند، 173 روزنامه‌نگار، 11 هزار دانش‌آموز و 115 دانشمند، استاد دانشگاه و محقق  را قربانی کند ؛ از این لیست فراوان است، عرضم این است که رسانه‌های  کشورهای اسلامی نتوانسته اند آن طور که باید و شاید مردم را حساس کنند و هزینه اقدامات غیر انسانی  رژیم صهیونیستی و آمریکا را بالا ببرند به گونه‌ای که مانع کشتار مردم شوند. رسانه‌هایی که الان زحمت می‌کشند و وقایع سرزمین‌های اشغالی و جنایات اسرائیل را منعکس می‌کنند در تبیین سریع، جامع و اقناع‌کننده وقایع فلسطین  یا ناتوان و یا توانایی کافی ندارند. به واژه‌هایی که می‌گویم دقت بفرمایید، «یا ناتوان هستند یا توانایی کافی ندارند.  . با توجه به نکاتی که عرض کردم ضرورت دارد همانند  تشکیل جبهه مقاومت در بعد نظامی ، جبهه مقاومت رسانه‌ای  تشکیل شود . به این مفهوم که همه رسانه‌ها به هر میزان از امکانات و ظرفیتی که دارند ،با هم کار بکنند. وقایع غزه لبنان و سرزمین های اشغالی برای همه رسانه ها مشترک است، قتل عام مردم، ظلم و موارد متعددی که همه می‌دانیم برای پوشش صحیح ، جامع و سریع آنها و بالابردن تخلیل مردم  باید جبهه مقاومت رسانه‌ای تشکیل شود، اگر این جبهه تشکیل نشود، همچنان رژیم صهیونیستی، آمریکا و سایر کشورهای حامی اسرائیل خیلی راحت این جنایت‌ها را عادی‌سازی می‌کنند، تا قبل از تشکیل این جبهه صدای نحیف و ضعیفی  که  مظلومیت مردم فلسطین از یک جایی می‌آید ،خیلی محل اعتنا و بازدارنده نیست. نتوانسته‌ایم 7 اکتبر را برای مردم تبیین کنیم مثال می‌زنم، عملیات طوفان الاقصی سال گذشته در چنین روزهایی در  7 اکتبر اتفاق افتاد. سوالم این است که رسانه‌هایی حامی جبهه مقاومت چه تصویر و  روایتی از 7 اکتبر به دنیا مخابره کرده اند و تا چه اندازه موفق بوده اند؟ شبهه‌ای که بعد از حدود یک سال از عملیات طوفان الاقصی در افکار عمومی هست این است که می‌گویند که 7 اکتبر شورع و علت همه این گرفتاری‌ها و مشکلات شده است. خیلی شفاف می‌گویند اگر 7 اکتبر اتفاق نمی‌افتاد شهید نصرالله ، شهید موسوی ، شهید رضی زنده بودند ، به شهید هنیه حمله نمی‌شد و  بیش از 40 هزار نفر شهید و صدها هزار نفر آواره نمی‌شدند و مسائل دیگر. این یعنی چه؟ یعنی اینکه رسانه ها نتوانسته اند تبیین کنند و به مردم تحلیل بدهد. عملیات طوفان الاقصی واکنش طبیعی، غریزی، حق مشروع و منطبق با قوانین بین‌المللی مردمی بوده است که دهه‌ها سال در حصر بوده اند و به آنها توهین و ظلم شده است . اگر رسانه های اسلامی و مستقل توانایی تبیین سریع و جامع وقایع فلسطین داشتند ، این آشفتگی و تعارض رسانه ای و ""روایت ناامیدی"" و ""وارونگی افکار عمومی"" حاکم نمی‌شد. متاثر از ناتوانی یا توانایی ناکافی رسانه های مستقل و حامی مقاومت و تحت تاثیر تبلیغات لشکر رسانه ای غرب،  بسیاری از افراد به غلط فکر می کنند  انگار مقاومت به  ""ته خط و بن بست"" رسیده است و رژیم صهیونیستی هر کاری خواسته انجام داده و شکست ناپذیر است؛درصورتی که شواهد و واقعیت های عینی با آنچه رسانه های اسرائلی در اذهان مردم ساخته اند ، متفاوت است. با وجود سانسور رسانه ای ، شبکه 12 رژیم صهیونیستی اعتراف کرد : ""جنگ حدود 100 میلیارد دلار خسارت به اسرائیل وارد کرده است؛ مهاجرت، اختلافات کسترده و عمیق داخلی ، تعطیلی صنعت گردشگری و کسب و کار، فقط بخشی از تصویر صحیح  و واقعیت رژیم صهیونیستی که رسانه‌های جبهه انقلاب نتوانسته اند آنها را تبیین بکنند. آنچه که الان از سرزمین‌های اشغالی و غزه روایت می‌شود روایت رسانه‌های رسمی نیست. شهروند خبرنگاران و اقشار مختلف مردم با همه محدودیت‌های سفت و سخت و بی‌سابقه‌ رژیم صهیونیستی با امکانات و تجهیزات کم ، روایتگر این نبرد نابرابر هستند، انصافا ""پدیده‌ ارتباط جمعی شخصی"" و انسان رسانه ها  در روایت جنگ غزه و لبنان درخشیده اند ؛ باید این پدیده را به رسمیت بشناسیم، حمایت کنیم و در تشکیل جبهه مقاومت رسانه‌ای از ظرفیت‌های سوشیال مدیا، استفاده حداکثری کرد. حازم کلاس:آقای دکتر به درستی فرمودند که شاید ما جبهه مقاومت رسانه‌ای نداریم ولی آیا ما شاهد حضور چنین جبهه غیر مقاومت رسانه‌ای در دنیا هستیم؟ ما جبهه غیر مقاومت در دنیا نداریم. به عنوان مثال شبکه انگلیس با شبکه آمریکا هماهنگ می‌شود؟ اینطور نیست. شبکه ایکس (توییتر) اصلا رقیب متا است اما سیاست‌های مشابهی را در این موضوع دنبال می‌کنند. بحث تشکیل جبهه مقاومت رسانه‌ای درست است اما نه به عنوان ارگان یا به عنوان سازمان بلکه به عنوان هماهنگی مورد نیاز است. ما در وقایع قبلی در منطقه شاهد بودیم، آقای دکتر یادشان هست در برخی اتفاقات، تلویزیون‌های رسمی، مانند اتحادیه‌های تلویزیون‌‌های اسلامی یا اتحادیه تلویزیون‌های عرب،  تلویزیون‌های رسمی دولت‌ها را با هم هماهنگ می‌‌کردند و دو سه ساعت در روز را به پخش یکسان اختصاص می‌دادند. ما در این اتفاق چنین چیزی را شاهد نبودیم چرا؟ به دلیل اختلاف نظر در مورد حماس، به دلیل اختلاف نظر در مورد مقاومت و اصل مقاومت. یعنی ما نمی‌توانیم این ادعا را داشته باشیم در کشورهای عربی و اسلامی رسانه‌ها کاملا مستقل هستند. حتی در دنیا ما رسانه مستقل به این عنوان اصلا نداریم و همه از سیاست‌های خودشان تبعیت می‌کنند. آقای دکتر می‌فرمایند که فعالیت رسانه‌ای قانع‌کننده نبودند. به اعتقاد خودم جبهه مقاومت یعنی رسانه های جبهه مقاومت یا رسانه‌های حامی جبهه مقاومت یا حتی رسانه‌های بی‌طرف که به واقعیت مقاومت تمایل دارند، در مخاطب عرب، در مخاطب ایرانی یا در مخاطب ترکیه‌ای موفق بودند. ، اما آیا در مخاطب طرف مقابل که عمدتا غربی هست موفق بودند؟ نبودند. چرا نبودند؟ چون در این حوزه رسانه‌ای ندارند. یعنی همانطور که آقای علیزاده فرمودند، شاید یک رسانه الجزیره انگلیسی داریم، ما در جهان چنین رسانه موفق، بزرگ و فراگیر که بتواند این مطالب را و این واقعیت‌ها را و این روایت‌های اول را منتقل بکند نداریم. اما اینکه شاید روایت ناامیدی غالب باشد یک بحث مفصلی است به نظرم فقط بحث رسانه‌ای نیست یک بخش آن هم سیاسی است. ما نمی‌توانیم ادعا بکنیم که در این یک سال پیروز هستیم. ما در برابر نسل‌کشی هستیم، آدم نمی‌تواند در برابر نسل‌کشی باشد اما با دستش علامت ویکتوری را نشان بدهد. من در معرض نسل‌کشی هستم، چطور پیروز هستم؟ پیروزی به معنی شاید سیاسی قابل توجیه هست، به معنی رسانه‌ای قابل توجیه هست، آمارهایی که به درستی  آقای دکتر اشاره کردند در مورد متضرر شدن رژیم صهیونیستی اقتصادش ، مهاجرت و ... درست است اما وضعیت ما فاجعه است. اینجا در بحث رسانه شاید مهمترین بحث، انسان محور است، شهروندان، مردم در دنیا دوست دارند داستان‌های خودشان و داستان‌هایی که مربوط به آدم‌های شبیه خودشان ببینند، چه در سوشیال مدیا چه در تلویزیون و چه در رسانه‌های مختلف. این روایت که مربوط به غزه هست، همه‌اش غم‌انگیز است. ما باید مخاطبمان را بشناسیم. مردم منطقه، طرفدار مقاومت هستند اکثریت طرفدار مقاومت هستند.  نیاز نداریم اینها را اقناع کنیم، ما باید طرف مقابل را اقناع کنیم.به اعتقاد من  شهروند خبرنگاران و نقش سوشیال مدیا علیرغم محدودیت‌ها توانستند موفق بشوند، پس چطور چند دانشجو و استاد اخراج شدند؟ چطور تظاهرات کردند؟ از کجا با خبر شدند؟ . انتشار 110 میلیارد مطلب درباره فلسطین در شبکه‌های اجتماعی اگر به این آمارها اشاره کنم خیلی جالب است در همین یک سال و فقط در چند ماه اول در شبکه ام اس ام بی سی آمریکا، 3 مجری اخراج شدند! به خاطر طرفداری از فلسطین. روزنامه گاردین، کاریکاتوریست 40 ساله خودش آقای استیو بل را اخراج کرد. به خاطر همین اتفاقات بی بی سی، 6 نفر، 6 خبرنگار خودش را کنار گذاشته و آنها را اخراج  کرد. ما شاهد یک سری استعفاها هم توسط برخی آدم‌ها بودیم چه تحت فشار و چه غیر تحت فشار. آمارهای رسانه‌های سنتی، رسانه‌های مدرن خیلی جالب است. من از یک موسسه اسرائیلی نقل می‌کنم، موسسه هومن برای اسرائیل است در ماه اکتبر سال گذشته (2023) در مورد سوشیال مدیا تحقیق کرده و دقیقا در مورد اینستاگرام و تیک تاک این کار را انجام داده است در مورد اسرائیل هفت میلیارد و 390 و خرده‌ای مطلب منتشر شده است در مورد فلسطین چقدر مطرح شد؟ 110 میلیارد مطلب! این نشان می‌دهد که شبکه‌های اجتماعی چقدر تاثیر دارند. ما به این نیاز داریم که یک رسانه قوی و معتبر داشته باشیم تا بتواند با زبان دنیا صحبت کند. بتواند خطابش شهروندان انگلیس و آمریکا و فرانسه و آلمان باشد. و طبیعتا این کار، کار آسانی نیست چون رسانه در چارچوب سیاست‌های دولت‌ها حرکت می‌کند. کدام ارگان رسانه‌ای را می‌توانیم تاسیس بکنیم که بتواند فرامنطقه‌ای، فرادولتی، فرا رژیمی، کار بکند؟ الان اسرائیل محدودیت‌های فراوان قائل شده‌است. همانطور که دکتر نصراللهی فرمودند محدودیت‌هایی علیه خبرنگاران ایجاد کرده است. رسانه‌های اسرائیل اتاق فرماندهی جنگ است به تعبیر برخی از محققان و کارشناسان برجسته رسانه در دنیا،کار رسانه‌های اسرائیل را ارزیابی کردند گفتند که الان اتفاق‌های خبر رسانه‌های اسرائیل، اتفاق فرماندهی جنگ است! اصلا خبرنگار نمی‌تواند به این صورت آنطور که دوست دارد و آنطور که حتی می‌بیند بتواند خبر منتشر بکند. ما تظاهرات علیه نتانیاهو را می‌بینیم، آیا با آن گستردگی که باید منتشر بشود و به دید جهانیان برسد آیا می‌رسد؟ خیر. سازمان ملل در عرصه رسانه‌ای هم بی تاثیر است انسان محور بودن رسانه‌ها شامل حال همه رسانه‌هاست حال چه این رسانه ایرانی باشد، چه قطری باشد چه انگلیسی باشد چه اسرائیلی باشد. این قاعده است این از بدیهیات رسانه است. طبیعی است. اما می‌بینیم بیمارستان‌ها بمبگذاری شد، خبرنگاران را ترور کردند،پزشکان، به آمبولانس‌ها و مدارس حمله شد و ... از اینها یک خبر در رسانه‌های اسرائیل نیست. چه کسی این رسانه‌ها را محاکمه می‌کند که شما درست کار کردید یا غیر درست؟ واقعا اصل بی‌طرفی را رعایت کردی یا خیر؟ الان در هلال احمر، صلیب سرخ قواعد بین‌المللی داریم. در رسانه یک چنین چیزی باید ایجاد شود. در عرصه سیاست، سازمان ملل ناکام است چه برسد به عرصه رسانه. . دیوارهای مستحکم امپراطوری رسانه‌ای غرب ترک برداشته است علیزاده:من هم حرف آقای نصراللهی را قبول دارم اینکه کاری که کردم کافی نیست و هزینه دروغ‌گویی هنوز پایین است. آقای نصراللهی از ایران و بالاخره از آن منظر نگاه می‌کند من از انگلیس و از منظر جغرافیای رسانه‌ای اینجا نگاه می‌کنم و همه تفاوت ما در این است. من فکر می‌کنم  ایران نتوانست حتی مردم خودش را که یک نسل قبلش به خاطر فلسطین انقلاب کردند، را توجیه کند. در مورد این قضیه شکست رسانه‌های جمهوری اسلامی بویژه صدا و سیما درباره روایت هفت اکتبر به این سمت محرز است من اینجا تفاوتی با آقای نصراللهی ندارم و از ایشان هم خیلی خیلی صریح‌تر هستم. اما حرف من چیز دیگری است در سطح جهانی ما برای اولین بار ترک انداختن بر دیوارهای مستحکم بتنی امپراطوری رسانه‌ای 150 - 200 ساله غرب را دیدیم. یعنی آن امپراتوری رسانه ای که از دیلی تلگراف شروع شد، زمانی که پدر بزرگ‌های ما سواد خواندن و نوشتن نداشتند و در انگلیس رسانه بود و جنگ رسانه‌ای بود وقتی با فرانسه دعوایشان می‌شد بلد بودند که چطور خبر را تنظیم بکنند که در دل فرانسوی‌ها ترس بیفتد و از سال 1910 رادیو بوده و هنرهای رادیویی جورج اوول معروفی که می‌شناسیم  در بی بی سی طراحی جنگ رسانه‌ای  می‌کردند و جنگ رسانه‌ای و جنگ پروپاگاندایی را صد سال است که  با آن همراه هستند و ما آن چیزهایی که دنبال آن هستیم تازه کشف بکنیم را بلد هستند.  اما برای اولین بار روی این دیوار ترک افتاد و این اتفاق مهمی است. برای اولین بار بی بی سی باید ضجه بزند که به من گوش بدهید. چون مردم تیک تاک نگاه می‌کنند. . من یک چیزی را از آفکام نشان می‌دهم، این آمار امسال است. شما بهتر می‌دانید که آفکام جایی است که بر رسانه‌های رسمی انگلیس نظارت می‌کند. قرمز جگری، سال 2024 و امسال است، صورتی سال 2019 یا سال 98 است. بی بی سی که مرجع خبری در انگلیس بوده ببینید چقدر کم شده است؟ همین طور آی تی وی، فیسبوک هم کم شده است.  پایین‌تر توییتر بیشتر شده است و شبکه‌های اجتماعی هم بیشتر شده است. منظورم این است که با پارادایم‌های متفاوت سر کنیم چون نگاه به رسانه عوض شده است. بحث من با آقای نصراللهی این است که من نگران این هستم که اگر بگوییم ما جبهه مقاومت رسانه‌ای نداریم، ما کافی نبودیم، ما هزینه دروغ‌گویی را پایین نیاوردیم، این احساس بوجود می‌آید که ما الان باید چکار بکنیم؟ بودجه بیشتری بگذاریم و صدا و سیما را بزرگتر بکنیم؟ سپاه قدس باز یک تلویزیون بزرگتر روی صدها تلویزیون بی‌خاصیتی که دارد اضافه بکند؟ نیروی نظامی و سپاه باز یک هزینه رسانه‌ای بکند؟ باز یک پروژه رسانه‌ای متروکه بی‌خاصیت با 100 نان‌خور را روی کارهای دیگرمان اضافه بکنیم؟ صدا و سیمای 37 هزار نفری ما از هفت اکتبر تا الان چکار کرد؟ اتفاقا با این بخش از صحبت‌های آقای نصراللهی موافق هستم، ما باید ببینیم که چه کسانی کار کردند و آنها را حمایت کنیم و آنهایی که کار نکردند به سمت بسته شدنش برویم. حرف این است که در هفت اکتبر تا الان، یک جایی مثل الجزیره که 20 سال است قدمت داشته است به بار نشست. توانست آن شهروند خبرنگاران و شهروند مبارزانی که در توییتر و تیک تاک بودند یک جایی برایشان یک بیس و پایگاهی فراهم بکنند.  شهروندانی که از پلیس کتک می‌خوردند در دانشگاه اخراج می‌شدند، درگیر می‌شدند . الان مایی وجود ندارد یعنی سنترال کردن و مرکزی کردن رسانه در عصر 2024 خودش یک کار ضد رسانه‌ای است! ما باید پارادایممان را در مورد رسانه عوض بکنیم بدانیم کجا جنگ اتفاق می‌افتد؟ الان محور مقاومت را نگاه بکنید، شما می‌گویید آن طرف اف 35 دارد تانک مرکاوا دارد، ناو هواپیمابر دارد، شما با 4 تا قناسه در غزه و 4 موشک الماس می‌خواهی چکار کنی؟ در حالیکه محور مقاومت پارادایم جنگی را عوض کرده است. ما باید در رسانه‌ها پارادایم جنگی را عوض بکنیم. من اگر کسی بودم و امکان و بودجه‌ای داشتم می‌رفتم ببینم که در تیک تاک، توییتر اینستاگرام چه کسانی دارند می‌جنگند؟ همانها را تقویت می‌کردم و می‌گذاشتم صدایی که از پایین می‌آید بیشتر منعکس شود چون صدایی که از بالا آمد خیلی ناموفق بود. اینکه می‌گویند ناموفق بودیم می‌گوییم این موضوع نابرابر بوده و رسانه‌های رسمی ما نتوانست رشد بکند و خیلی خیلی زود پژمرد. شما صدا و سیمایش را ببینید، اصلا صدا و سیمای لندن را ببینید، ماهی بیست هزار پوند خرج می‌کند یک گزارش دقیقه‌ای از هفت اکتبر تا حالا از آنها دیده باشید اسمم را عوض می‌کنم. یک ساختمان چهار طبقه دارند، کلی پول بیت‌المال می‌خورند دو دقیقه اگر گزارش داشتند من اسمم را عوض می‌کنم. باید ذهن در مورد مرجعیت خبری عوض شود. مشکل ایران به عنوان یکی از کشورهای مرکزی محور مقاومت این است که می‌گوید که آن خبری که من می‌گویم درست است و لا غیر. نمی‌تواند بیناخبارمختلفی که می‌آید مدیریت بکند. نمی‌گذارد صداهای مختلف شنیده شود صدای من یک خرده بلندتر باشد. با مدیریت صداهای مختلف است که صدای من شنیده می‌شود. می‌گوید صدای من و لا غیر و این اصلا دیگر کار نمی‌کند. شما اگر ده میلیارد دلار هم خرجش بکنید کار نمی‌کند. نکته دوم: چرا ما از هفت اکتبر تا الان موفق نشدیم؟ برنامه کم داشتیم؟ برنامه طوفان الاقصی در افق نبود؟ تسنیم نبود؟  اسرائیل برای اینکه اعتبار اجتماعی را در الاقصی کم بکند در یک سال قبلش در موضوع زن زندگی آزادی، ایران را در مخمصه گذاشته بود و رسانه‌های ایران در آنجا اعتبارشان را از دست دادند. بحث رسانه مثل ظروف مرتبط است. شما اگر در قضیه آب خوزستان اشتباه بکنید بعد در مورد حزب‌الله صحبت بکنید می‌گویند که حرفتان را باور نمی‌کنیم. برای همین اعتبار رسانه‌ای ما در موضوع هفت اکتبر پایین نیامده است بلکه از قبل این پایین آمده و توانسته اینجا خودش را احیا کند. باید جنگ نامتقارن رسانه‌ای راه بیاندازیم ما باید پارادایم ذهنی‌مان را نسبت به کار رسانه عوض بکنیم باید ذهن ما را نسبت به رسانه مدرن بکنیم. از رسانه سنتی با یک ساختمان ده طبقه و‌ آنتن ماهواره‌ای بیرون بیاییم. الان رسانه هزاران شکل مختلف دارد. ما می‌توانیم اینها را بهم پیوند بزنیم و به آنها کمک برسانیم. اگر این پارادایم عوض بشود مثل پارادایممان که در جنگ عوض شد می‌توانیم به آن طرف ترک بیندازیم. یعنی باید جنگ نامتقارن رسانه‌ای راه بیاندازیم. جنگ اصلی در سازمان‌های رسانه‌ای است نصراللهی:اجازه می‌خواهم باز کامنت‌هایی را روی فرمایشات دوستان بگذارم. آقای کلاس پرسیدند اگر جبهه مقاومت رسانه‌ای نداریم آیا طرف مقابل ،جبهه غیر مقاومت رسانه‌ای"" دارد ؟ پاسخم  "" بله"" است مردم جهان با دیکتاتوری رسانه‌ای در غرب  در عین تکثر و تعدد مواجه هستند ، تنوع مکانی و زبانی و اسمی  رسانه ها ی غرب زیاد است اما به نظر می رسد ""یک نخ تسبیح"" ، آنها را بهم ربط می‌دهد. قبول کنید که ""قرارگاه  و مرکز فرماندهی جنگ"" و  ""جنگ اصلی""، در سازمان‌های رسانه‌ای است و این سازمان‌های رسانه‌ای با اسامی و عناوین و زبان های متنوع ، در تسلط‌ صهیونیست‌ها و آمریکا هستند. آنها در عین تکثر، تنوع و اسامی مختلف ، با هم هماهنگ هستند و افرادی هستند که  با توجه به منافع اقتصادی ، سیاسی و غیره  انها را با یکدیگر هماهنگ بکنند. در عرصه های داخلی هم این نوع آرایش را می‌بینید مثلا ده روزنامه در یک روز یک جور تیتر می‌زنند یا یک جور عمل می‌کنند یا همه یک رویداد مهم  را منتشر نمی‌کنند یا با برجسته سازی خبرهای غیر مهم و فرعی و با استفاده از تاکتیک ""موازی سازی"" ، خبر اصلی را در حاشیه قرار می دهند . ولی اگر در جای دیگری ،اگر کوچکترین اتفاقی روی دهد ، آن اتفاق را برجسته و منتشر و جریان‌سازی می‌کنند؛ بپذیریم که  در کشف رویدادهای مهم و جریان‌سازی آن، توانمان ناکافی است. همانطور که آقای علیزاده فرمودند هماهنگی‌هایمان  کم است. در پاسخ به نگرانی آقای علیزاده ، می‌گویم : معتقد نیستم  بودجه بیشتری به رسانه های رسمی اختصاص داده شود و یا به تعبیر آقای علیزاده صدا و سیمای دیگری ایجاد و  روزنامه دیگری تاسیس شود، همین‌هایی که هستند باید  مسئولانه تر ،هماهنگ‌تر، حرفه‌ای‌تر و مسلط‌تر با اتخاذ رویکرد و راهبرد درست و با شناخت دقیق از آرایش رسانه‌ای و نیاز مخاطبان و شناخت دقیق دشمنان ، کارشان را ادامه  و البته در مورد عملکردشان پاسخ بدهند  و در عین  حال با پذیرفتن تغییر در مصرف رسانه ای مردم  و خروج کنشگری رسانه ای  از انحصار و نقش فضای مجازی ، از ظرفیت این نوع رسانه ها ،  بهره برداری کنند . بپذیریم که نمی‌توانیم به تنهایی در قبال غول  و امپراتوری رسانه‌ای غرب  و صهیونیست ها ،‌ بایستیم. با  هم‌افزایی و هم‌آموزی و  شبکه سازی می توان ، جریان تحریف را شکست داد . استفاده از امکانات موجود و هم افزایی به این مفهوم نیست که یک سازمان رسمی و یا دولتی و حاکمیتی چنین کاری انجام بدهد. مگر جبهه مقاومت حاکمیتی بوده؟ اتفاقا باید در تشکیل جبهه مقاومت رسانه ای ، به مردم و سمن‌ها تکیه کرد. باور من این است، باید اجماع نخبگانی صورت بگیرد، باید ظرفیت‌های آموزشی، سواد رسانه‌ای و سواد مجازی افراد بالا برود باید مطالبه‌گری افزایش پیدا بکند. آقای کلاس می‌فرمایند ما در مورد مخاطبان عرب موفق بودیم، اگر موفق بودیم کجا هستند این مخاطبان عربی که نتوانسته اند دولتهایشان را در مقابل صهیونیست ها به صف کنند؟ در مورد اینکه ما مشکلمان نسبت به مخاطبان غرب بیشتر است بله بیشتر است. چون ما با زبان بین المللی با مردم دنیا حرف نمی‌زنیم. به ذائقه آنها توجه نداریم. ما را نمی‌شناسند درواقع بیشتر رسانه های کشورهای اسلامی و خبرنگاران مستقل ، ارتباط شان با مخاطبان  انگلیسی زبان یا قطع است و یا بسیار ضعیف  . آقای کلاس فرمودند که نسل ما را می کشند چطور می‌توانیم امیدوار بکنیم؟ اگر شما می‌خواهید اسرائیل را بشناسید باید ببینید گروهی که حبس بوده، گرسنه بوده، محاصره بوده، تحقیر شده، آمده آن بلا را سر صهیونیست‌ها آورده و اسرائیل هنوز که هنوز است نتوانسته است با فرماندهی و همه پشتیبانی اروپا و آمریکا به دو هدفی که نتانیاهو بارها و بارها تکرار کرده است، یعنی آزادی اسرا و نابودی حماس، دست یابند . اسرائیل همان اسرائیل است که در هفت اکتبر آچمز شده است اگر اشراف اطلاعات داشت ،می‌فهمید که حماس می‌خواهد چنین عملیاتی انجام بدهد. پس شکست اطلاعاتیش کاملا واضح است. الان صد و خرده‌ای گروگانش هنوز هست چطور نتوانسته محل را شناسایی و آنها را آزاد بکند؟ در حمله به مقر حزب الله هم  بمب های سنگر شکن و اطلاعاتش را ، غربی‌ها و سرویس‌های جاسوسی غرب در اختیار رژیم صهیونیستی قرار  دادند و  اسرائیل فقط بمب را سر مردم یا مقر حزب‌الله ریخته است . باوجود ضعف های عملیاتی و اطلاعاتی رژیم صهیونیستی ، رسانه های معارض  به گونه‌ای ، اسرائیل را بازنمایی و ترسیم می‌کنند که شکست ناپذیر است و  هر هر هدفی را که می‌خواهد می‌زند. این اسرائیل و توان او نیست بلکه امکانات ، اطلاعات و حتی فرماندهی همه کشورهای غربی است . همچنان تاکید می‌کنم باید در وقایع فلسطین اشغالی و سرزمین‌های اسلامی روایت اول برای جبهه رسانه‌ای مقاومت باشد با همین امکانات باید تلاش کنیم که روایت اول  و برتر از رسانه های اسلامی و مستقل باشد . باید با روایت برتر، جامع، مستند و منطقی و اقناعی متناسب با مخاطبان با زبان‌های مختلف در جغرافیای مختلف و حضور در میدان جغرافیایی و رسانه ای با همه محدودیت‌ها باید به مصاف لشکر رسانه ای غرب رفت اگر چه دولت ها هم باید در این زمینه ها کمک کنند همان طور که  سی ان ان، الجزیره و رسانه‌هایی مثل بی بی سی بدون حمایت امنیتی و اطلاعاتی کشورهاشان؛، نمی توانند  در عرصه های خطرناک حضور پیدا بکند اما نقش خبرنگاران و رسانه ها باید مستقل و  به گونه ای  باشد که حتی اگر دولت‌ها نخواهند راه خودشان را پیدا بکنند، نگویند به ما اجازه یا امکانات و  پول ندادند . باید برای مخاطبانی که مخالف ما هستند محتوا تولید کنیم حتما مشکلاتی هست حتما روزهای خوشی نداریم اما دشمن حالش از ما ناخوش‌تر است چون از پس یک گروه حماس هم بر نیامده است از پس گروه حزب‌الله بر نیامده است، حزب‌الله دولت نیست یک گروه هست. از آن طرف آمریکا و اروپایی‌ها در کنار رژیم غاصب ایستادند. بنابراین خسارت صد میلیارد دلاری، کسری بودجه 42 میلیارد دلاری، مهاجرت، اختلاف بین رهبران اسرائیل، تعطیلی صنعت گردشگری، زندگی در پناهگاه، اینها حقایقی هست که به  مقاومت و مردم امید می‌دهد. اینکه مقام معظم رهبری در خطبه‌های نماز جمعه با وجود همه تهدیدها حضور پیدا می‌کند به همراه همه اعضای خانواده‌اش، این حقایق امیدزا است. کدام رهبر کشوری می‌آید در این شرایط حضور پیدا می‌کند؟ اینها حقایق امید زا است و ما باید برای تبیین علل و ریشه‌های این امید از صدای مردم، صدای کارشناسان، صدای نخبگان و استفاده از ظرفیت‌های رسانه‌های غیررسمی برای تبیین واقعیت‌ها استفاده کنیم.ما باید سعی بکنیم که برای مخاطبانی که مثل ما فکر نمی‌کنند و مخالف ما هم هستند، روایتی داشته باشیم، تا آنها قانع شوند. باید برای مخاطبانی که مخالف ما هستند محتوا تولید کنیم حتما مشکلاتی هست حتما روزهای خوشی نداریم اما دشمن حالش از ما ناخوش‌تر است چون از پس یک گروه حماس هم بر نیامده است از پس گروه حزب‌الله بر نیامده است، حزب‌الله دولت نیست یک گروه هست. از آن طرف آمریکا  و اروپایی‌ها در کنار رژیم غاصب ایستادند. بنابراین خسارت صد میلیارد دلاری، کسری بودجه 42 میلیارد دلاری، مهاجرت، اختلاف بین رهبران اسرائیل، تعطیلی صنعت گردشگری، زندگی در پناهگاه، اینها حقایقی هست که به ما امید می‌دهد. اینکه مقام معظم رهبری در خطبه‌های نماز جمعه با وجود همه تهدیدها حضور پیدا می‌کند به همراه همه اعضای خانواده‌اش، این حقایق امیدزا است. کدام رهبر کشوری می‌آید در این شرایط حضور پیدا می‌کند؟  اینها حقایق امید زا است و ما باید برای تبیین علل و ریشه‌های این امید از صدای مردم، صدای کارشناسان، صدای نخبگان و استفاده از ظرفیت‌های رسانه‌های غیررسمی برای تبیین واقعیت‌ها استفاده کنیم.ما باید سعی بکنیم که برای مخاطبانی که مثل ما فکر نمی‌کنند و مخالف ما هم هستند، روایتی داشته باشیم، تا آنها قانع شوند. حازم کلاس:همیشه امید هست. درست است که فلسطینی‌ها در معرض نسل‌کشی هستند و درست است که فجایع بزرگی در حال رقم خوردن است اما همیشه امید هست. چون کسی که حق با اوست امیدوار است. مقاومت در راه حق کار می‌کند، با اشغالگری مبارزه می‌کند و به همین دلیل امید دارد. تبیین طوفان الاقصی سالها طول می‌کشد ولی چرا روایت نا امیدی در برخی از جوامع غالب شده است؟ کسانی هستند که شاید این ناامیدی را بعد از یک سال احساس کردند اما مطمئن هستند که امیدی هست. یعنی من مردم در خاورمیانه در کشورهای عربی و اسلامی، واقعا در چند ده سال اخیر مصیبت کم ندیدند. مشکلات زیادی هست چه جنگ‌های تحمیلی علیه خودشان چه از بلایای طبیعی زلزله و اتفاقات مختلف اما همیشه ثابت کردند که امید دارند. صددرصد امید هست، تحلیل وقایع از جنبه نظامی و سیاسی و تبعات آن و تبعات طوفان‌الاقصی و 7 اکتبر سالها طول می‌کشد چون خیلی اتفاق بزرگی است و در آن شکی نیست. من اعتقادم این است که اگر ما از ابزارهای موجود استفاده بکنیم جبهه مقاومت رسانه‌ای می‌تواند به هدفش برسد. ما رسانه‌های سنتی داریم که ثابت شده آنطور که باید و شاید نمی‌توانند عمل کنند مخصوصا دولتی‌هایشان. یعنی بخش‌های دولتی در تمام دنیا، محدودیت‌های خاص خودشان را دارند. آنهایی که یک مقدار آزادتر هستند یک ذره شاید موفق‌تر هستند اما ابزارهای سوشیال مدیا در این یک سال اخیر ثابت کرده است علیرغم اینکه کلید آن دست امپراتوری رسانه‌ای غرب است می‌توانیم از آن نفوذ بکنیم و بتوانیم روایت اقناع‌کننده را به مخاطب مقابل برسانیم. اما این مستلزم آن است که ظرفیت خودمان را بالا ببریم. یعنی چه؟ یعنی وقتی در شبکه های اجتماعی  در این کشور و آن کشور به دلایل مختلف محدودیت ایجاد می‌کنیم نباید انتظار داشته باشیم که ما شهروند خبرنگار داشته باشیم که روایتی که مد نظر ما است و دوست داریم و باید اقناع‌کننده طرف مقابل باشد را روایت بکند. وقتی من مسیرش را باز بکنم نباید انتظار داشته باشم که فقط در مورد پرونده‌ای که مد نظرمن است صحبت کند.من باید ظرفیتم را کمی بالاتر ببرم و صددرصد شبکه‌های اجتماعی باید با قوانین منطبق در کشور فعالیت بکنند. این چیز عجیبی نیست که قوانین در مورد شبکه‌های اجتماعی وجود داشته باشد، منتها باید مسیر را باز بکنیم تا به صورت قانومند از آن ظرفیت برای خودمان استفاده بکنیم. در نهایت این جبهه مقاومت رسانه‌ای ممکن است شروعش از طریق همین ابزارهای شبکه‌های اجتماعی باشد. مردم برخی نقاط جهان از قضایای فلسطین اطلاع ندارند من ماه گذشته خارج از ایران بودم، در آمریکای لاتین جایی بودم، خیلی عجیب است، مردم اصلا خبر ندارند که چه اتفاقی می‌افتد! اصلا نمی‌دانند که یک جنگ یک ساله اتفاق افتاده و نسل‌کشی فلسطینیان را نمی‌دانند. ما خیلی جای کار داریم. همانطور که آقای علیزاده فرمودند  ترکی بر دیواره رسانه‌های غربی اتفاق افتاد و باید ما الان قدردان شهروند خبرنگاران باشیم. نصراللهی:در مورد جبهه مقاومت رسانه‌ای من منظورم این نیست که جبهه مقاومت رسانه‌ای محدود به انعکاس وقایع سرزمین‌های اشغالی یا اسلامی باشد. جبهه مقاومت رسانه ای فراتر از یک دین است، فراتر از یک مذهب است. فراتر از یک گروه است. جبهه مقاومت رسانه‌ای باید تشکیل بشود و تقویت بشود برای مقابله با رعایت یک طرفه و مغرضانه رسانه‌های مسلط غربی. برای همان دیکتاتوری رسانه‌ای و قرارگاه‌هایی که اهداف و منافع غرب را در پشت واژه‌های زیبا و جذاب بی‌طرفی، حق مردم را به دانستن و از این واژه ها پیگیری می‌کنند. نکته آخر، حزب‌الله از بین نمی‌رود، حماس از بین نمی‌رود، به تعبیر آقای کلاس، آن کسی که حق دارد باید امیدوار باشد. یعنی همه باید مردم فراتر از حزب الله، فراتر از حماس، خطر وجود رژیم صهیونیستی را به عنوان رژیمی که نسل‌کش است درک کنند. من ضمن تایید فرمایشات دوستان، می‌گویم هنوز آستانه حساسیت مردم حتی در بین عرب‌زبانان و  فارسی‌زبانان به حدی نرسیده است که همه احساس تکلیف کنند که به سهم خود  بخشی از واقعیتی را که خودشان هم حس می‌کنند ، حداقل در فضای مجازی منتشر کنند. در جمع بندی عرایضم می گویم ؛ بالا بردن امید ،تقویت مقاومت، بازدارندگی، جلوگیری از روایت نادرست صهیونیست‌ها ،جلوگیری از تعرض و توسعه رسانه‌های دشمنان، بی اثر و یا کم اثر کردن فعالیت‌های رسانه‌ای دشمنان و بالا بودن هزینه دروغ و تحریف و مقابله با عادی‌سازی نسل‌کشی، باید  از جمله اهداف رسانه های مستقل و اسلامی باشد  ، رسیدن به این اهداف مقدور نیست مگر اینکه جبهه مقاومت رسانه ای  تشکیل شود . انتهای پیام/"
3181711,دریادار ایرانی: امنیت شمال اقیانوس هند را برقرار کرده‌ایم,۲۸ مهر ۱۴۰۳ - ۱۴:۲۷,https://newsmedia.tasnimnews.com/Tasnim/Uploaded/Image/1403/07/28/1403072814260924731235634.jpg,به گزارشخبرگزاری تسنیماز بندرعباس، امیر دریادار شهرام ایرانی‌ فرمانده نیروی دریایی ارتش ‌جمهوری اسلامی ایران در حاشیه برگزاری  رزمایش مرکب دریایی آیونز 2024 (IMEX 2024) و در جمع خبرنگاران اظهار داشت: به‌برکت انقلاب اسلامی و خون پاک شهدای عزیزمان، جمهوری اسلامی ایران به‌عنوان متولی امنیت اقیانوس هند، رزمایش مرکب دریایی آیونز را در شمال اقیانوس هند برگزار می‌کند. وی با اشاره به حضور نمایندگان کشورهای مختلف در این رزمایش گفت: تعدادی از کشورهای عضو آیونز به‌صورت حضوری با اعزام یگان‌های شناوری و ناظر و برخی دیگر به‌صورت برخط در این رویداد مهم مرتبط با امنیت تجارت دریایی و اقتصاد جهانی حضور دارند. فرمانده نیروی دریایی ارتش ادامه داد: قطعاً در این رزمایش تجارب قابل‌توجهی را به اعضا منتقل خواهیم کرد که این بخشی از برنامه‌های ابداعی جمهوری اسلامی ایران است. امیر دریادار ایرانی افزود: نیروی دریایی ارتش و سپاه پاسداران انقلاب اسلامی امنیت شمال اقیانوس هند را برای کشتیرانی و ناوگان تجاری کشور برقرار کرده‌اند و با اقتدار شاهرگ اقتصادی کشور فعال است، همچنین به تمامی شناورهایی که در این محدوده تردد دارند، در صورت درخواست کمک و یاری خواهیم رساند. وی تأکید کرد: حضور ما در دریاها به خودی خود امنیت‌آفرین است و به‌لطف خداوند متعال، خطوط کشتیرانی در امنیت کامل قرار دارد. فرمانده نیروی دریایی ارتش جمهوری اسلامی ایران گفت: جمهوری اسلامی ایران مسئولیت دو کمیته امنیت دریایی و اقدامات بشردوستانه آیونز را به‌عهده دارد و به‌درستی در حال انجام آن هستیم. انتهای پیام/+
3181482,در رزمایش آیونز ۲۰۲۴ چه برنامه‌هایی اجرا خواهد شد؟‌,۲۸ مهر ۱۴۰۳ - ۱۱:۱۲,https://newsmedia.tasnimnews.com/Tasnim/Uploaded/Image/1402/12/24/1402122410100325729615434.jpg,به گزارشخبرگزاری تسنیماز بندرعباس، نشست توجیهی رزمایش مرکب دریایی آیونز 2024 با حضور کارکنان ناوگروه‌ها و نمایندگان کشورهای شرکت کننده در این رزمایش به میزبانی منطقه یکم دریایی ارتش جمهوری اسلامی ایران در بندرعباس برگزار شد. ‌در این نشست، امیر دریادار دوم جلیل مقدم فرمانده قرارگاه مقدم و ناوگان جنوب نیروی دریایی ارتش گفت: خداوند بزرگ را شاکرم که به بنده و همکارانم این فرصت را داد که در فصل زیبای پاییز، میزبان نیروهای دریایی کشورهای عضو و ناظر اجلاس آیونز به منظور برگزاری یک رزمایش مرکب دریایی باشیم. وی افزود: هدف از تشکیل این جلسه ایجاد هماهنگی کامل در اجرای سناریوها، سازمان رزم، مراحل اجرا، پشتیبانی، مخابرات، ایمنی و ... است. دریادار دوم مقدم خاطر نشان کرد: تمرین‌ها سریال‌ها و سناریوهای مختلفی از جمله کمک به کشتی سانحه دیده، انجام اقدامات امدادی و پزشکی، عملیات تجسس و نجات، کنترل و مبارزه با لکه نفتی، برقراری امنیت کشتیرانی و خطوط مواصلاتی و حفظ امنیت دریانوردی در این رزمایش پیش‌بینی شده که امیدواریم به ارتقاء سطح هماهنگی و مهارت جمعی همه واحدهای نظامی شرکت کننده در این رزمایش بینجامد. فرمانده قرارگاه مقدم و ناوگان جنوب نیروی دریایی ارتش جمهوری اسلامی ایران تصریح کرد: امیدواریم در سال‌های آینده شاهد ارتقاء همه جانبه این رزمایش در همه ابعاد آن باشیم و برگزاری بیشتر این تمرینات  باعث افزایش محسوس امنیت و ایمنی در اقیانوس مهم هند باشد. دریادار دوم جلیل مقدم اذعان داشت: از فرمانده نیروی مأموریت و همه شما فرماندهان و مسئولان رزمایش می‌خواهم ضمن هماهنگی کامل در انجام سریال‌ها و تمرینات پیش‌بینی شده ایمنی را بالاتر و برتر از همه امور در سرلوحه کار خود قرار دهید. انتهای پیام/
3181415,آغاز رزمایش مرکب دریایی آیونز ۲۰۲۴ با حضور ۸ کشور + فیلم,۲۸ مهر ۱۴۰۳ - ۱۰:۲۵,https://newsmedia.tasnimnews.com/Tasnim/Uploaded/Image/1403/07/28/1403072810254824431232664.jpg,"به گزارشخبرگزاری تسنیماز بندرعباس، امیر دریادار دوم مصطفی تاج‌الدینی‌ سخنگوی رزمایش مرکب دریایی آیونز 2024 (IMEX 2024)، در نشست خبری این رزمایش که در منطقه یکم دریایی ارتش جمهوری اسلامی ایران برگزار شد، اظهار داشت: که این رزمایش با محوریت نیروی دریایی راهبردی ارتش و مشارکت نیروی دریایی سپاه پاسداران، دریابانی فراجا و اداره بنادر و دریانوردی جمهوری اسلامی ایران و همچنین کشورهای روسیه، عمان، عربستان سعودی، هندوستان، تایلند، پاکستان، قطر و بنگلادش آغاز شده است. . وی افزود: در این رزمایش مرکب دریایی، تعدادی از نیروهای دریایی کشورهای حاشیه اقیانوس هند به عنوان عضو و ناظر شرکت دارند و تعدادی دیگر نیز با اعزام یگان‌های شناوری در برگزاری رزمایش مشارکت دارند. وی خاطرنشان کرد: این رزمایش شامل برگزاری جلسات تخصصی و کارگاه‌های انتقال تجارب به ابتکار جمهوری اسلامی ایران خواهد بود. وی همچنین از برنامه‌ریزی برای انجام تمرینات تخصصی توسط یگان‌های شرکت‌کننده در حین عزیمت به دریا خبر داد و گفت: شناورها و یگان‌های شرکت کننده در رزمایش مرکب دریایی آیونز پس از رسیدن به محدوده تعیین شده، سناریوهای مختلفی از جمله کنترل حریق، عملیات جست‌وجو و نجات و مهار لکه نفتی را اجرا خواهند کرد. امیر دریادار دوم تاج الدینی یادآور شد: نشست و گردهمایی نیروهای دریایی کشورهای حاشیه اقیانوس هند از سال 2008 به ابتکار نیروی دریایی هندوستان آغاز شده و هدف آن افزایش همکاری‌های دریایی برای مقابله با چالش های امنیتی غیر سنتی و سازمان یافته است. وی تصریح کرد: نیروی دریایی جمهوری اسلامی ایران به همراه نیروی دریایی هندوستان ریاست دو کمیته امنیتی و کمیته اقدامات بشر دوستانه را برعهده دارد. سخنگوی رزمایش مرکب دریایی آیونز تصریح کرد: شعار این رزمایش ""با هم برای اقیانوس هند امن و ایمن"" طراحی شده و ده کشور از میان اعضای کشورهای حاشیه اقیانوس هند و کشورهای ناظر در آن شرکت دارند. پیام این رزمایش صلح، دوستی، همدلی و مشارکت جمعی اعلام شده است. . انتهای پیام/"
3181286,تسلیت فرماندهان عالیرتبه نظامی در پی شهادت یحیی السنوار,۲۸ مهر ۱۴۰۳ - ۰۸:۳۰,https://newsmedia.tasnimnews.com/Tasnim/Uploaded/Image/1403/09/18/1403091822152442531637813.jpg,"به گزارش گروه دفاعیخبرگزاری تسنیم، فرماندهان عالیرتبه نیروهای مسلح کشورمان طی پیام‌های جداگانه شهادت فرمانده بزرگ فلسطینی و رهبر حماس را تسلیت گفتند. پیامسردار سرلشکر محمد باقری رییس ستادکل نیروهای مسلحبه شرح زیر است: بسم‌الله‌الرحمن‌الرحیم فَلْیُقَاتِلْ فِی سَبِیلِ اللَّهِ الَّذِینَ یَشْرُونَ الْحَیَاةَ الدُّنْیَا بِالْآخِرَةِ ۚ وَمَنْ یُقَاتِلْ فِی سَبِیلِ اللَّهِ فَیُقْتَلْ أَوْ یَغْلِبْ فَسَوْفَ نُؤْتِیهِ أَجْرًا عَظِیمًا پس آنان که زندگى دنیا را داده‌اند و آخرت را خریده‌اند باید که در راه خدا بجنگند. و هر که در راه خدا بجنگد، چه کشته شود چه پیروز گردد، پاداشی بزرگ به او خواهیم داد. شهادت پرافتخار مجاهد نستوه و مبارز خستگی ناپذیر ""یحیی ابراهیم حسن سنوار"" رئیس سرافراز دفتر جنبش مقاومت اسلامی ""حماس "" را به فرمانده معظّم کل قوا، امت اسلامی و به ویژه ملت شریف و مقاوم فلسطین و رزمندگان جبهه عظیم مقاومت اسلامی تبریک و تسلیت عرض می‌نمایم. شهادت ابو ابراهیم؛ این فرمانده رشید در لباس رزم و در خط مقدم جهاد با نظامیان جلاد رژیم اشغالگر و غاصب صهیونیستی، تبلیغات سیاه و دروغین مقامات دولت جعلی و رسانه‌های صهیونیستی و غربی مبنی بر مخفی شدن رهبر مقاومت حماس در اعماق تونل‌های ""غزه"" را باطل ساخت و شهادتش در میدان جنگ و درگیری نشان داد تربیت شدگان مکتب ""اسلام"" و ""شهادت"" بر اساس آرمان‌ها و ارزش‌های والا پای به عرصه مبارزه با ظلم و ستم گذارده‌اند و از جانبازی و شهادت در این راه مقدس هراسی ندارند. شهید سنوار که 25 سال از عمر شریف و پربرکت خود را تحت شکنجه و آزار در زندان‌های صهیونی سپری کرد به آرزوی خود یعنی شهادت که "" بهترین هدیه دشمن برای خود می‌دانست "" رسید و کوردلان صهیونیست بدانند مشعل فروزان مقاومت  با شهادت آن عزیز خاموش نخواهد شد و خون پاک او در رگ‌های رزمندگان حماس خواهد جوشید و جریان مقاومت فلسطینی را بارورتر ، شعله‌ورتر، قدرتمندتر و مصمم‌تر از گذشته خواهد ساخت. رزمندگان قهرمان فلسطینی با عزمی راسخ‌تر همچنان شمشیر تیز و برّان ضد اشغالگران پلید بوده و مصمّم به آزادی قدس شریف و پاکسازی جغرافیای اسلام از غده سرطانی اسرائیل و وجود پلید اشغالگران و غاصبان سرزمین مقدس خواهند بود. دشمن صهیونیستی بداند به پایان عمر نکبت‌بار خود نزدیک شده است و این سرنوشت محتوم برای آنان رقم خواهد خورد. نصرت و پیروزی وعده‌ی خداوند به رزمندگان جبهه مقاومت اسلامی و فلسطین عزیز است که آینده ای عاری از جنگ و جنایت ‌و سرشار از صلح و منطقه ای عاری از رژیم جنایتکار صهیونیستی را نوید می دهد. انشاءالله  پیامامیر نصیرزاده وزیر دفاع وپشتیبانی نیروهای مسلحبه شرح زیر است: بسم الله الرحمن الرحیمخبرشهادت فرمانده مبارز و مجاهد نستوه، رئیس دفتر سیاسی جنبش حماس، یحیی سنوار (ابو ابراهیم)، قلب تمام آزادگان جهان را به درد آورد و باعث جریحه دار شدن وجدان های بیدار در سراسر عالم گردید. اما این عروج قهرمانانه نشانه تداوم جهاد فی سبیل الله است و حکایت از ادامه مسیر مقاومت و تداوم راه مبارزه دارد. برخلاف ادعای دشمن صهیونیستی یحیی سنوار نه تنها مخفی نشده بود بلکه سلاح در دست و تا پای جان و تا آخرین قطره خونش برای تحقق هدف مقدس خود که همانا آزادی قدس شریف است شجاعانه جنگید. وزارت دفاع و پشتیبانی نیروهای مسلح شهادت این فرمانده سلحشور و مجاهد شجاع، این آزاده قهرمان و جانباز سرافراز و این شهید سعید را به تمام آزادیخواهان عالم تبریک و تسلیت گفته و اعلام می‌دارد که بی تردید وعده الهی محقق خواهد شد و در نهایت خون بر شمشیر غلبه خواهد کرد، غیبت جسمانی و شهادت فرماندهان شجاع طوفان الاقصی خللی در جبهه مقاومت ایجاد نخواهد کرد و این رژیم سفاک به زودی پاسخگوی جنایات وحشیانه خود خواهد بود و مستضعفین مقتدری که در سمت درست تاریخ ایستاده اند به زودی پرچم فتح و ظفر را بر بلندای روشن تاریخ به اهتزاز در خواهند آورد. و سیعلم الذین ظلموا ای منقلب ینقلبون پیامامیر سرلشکر سید عبدالرحیم موسوی فرمانده کل ارتشبه شرح زیر است: بسم الله الرحمن الرحیممن المومنین رجال صدقوا ما عاهدوا الله علیه فمنهم من قضی نحبه و منهم من ینتظر و ما بدلوا تبدیلا احزاب 23 شهادت اسطوره مقاومت، مرد خستگی ناپذیرجهاد فی سبیل الله، یحیی ابراهیم حسن السنوار اگر چه  برای پیروان مکتب مبارزه با رژیم سفاک صهیونی تالم آور بود، اما خون پاکش، آتش خشم مدافعان و مبارزان جبهه مقاومت را شعله ورتر و جریان آن در شریان جنود الهی، استمرار و گسترش این مبارزه مقدس را نوید می دهد. شهادت آن فرمانده عالیقدر، آن مصداق رجال صادق که درتمامی لحظات سال های زندگی سربازی  بر عهد و پیمان با خدای خود برای دفاع از مظلومان فلسطین ایستاد و در معرکه نبردی نابرابر به درجه رفیع شهادت نایل شد، پیام روشن ادامه مسیر مقاومت و انگیزه بیشتر برای پیروان و عاشقان شهادت وهمه حق طلبان عالم و اضمحلال رژیم  خون ریز صهیونیستی است که با حمایت حامیان جنایتکارش بویژه امریکا خون دهها هزار انسان بی گناه را ریخته اند. عروج آن فرمانده دلاور و بصیر به ملکوت اعلی را به محضر رهبرآزادگان جهان حضرت امام خامنه ای عزیز، ملت مقاوم فلسطین و آحاد رزمندگان جبهه مقاومت تبریک و تسلیت عرض نموده، از خدای قادرو عادل، علو درجات شهیدان طریق حق در مصاف با دشمنان بشریت را مسئلت می نمایم. یقین داریم پرچم مبارزه با ظلم و ستم همواره در اهتزاز خواهد بود و آزادی فلسطین، قدس شریف و پایان عمر ننگین غده سرطانی رژیم غاصب و نامشروع صهیونیستی بزودی تحقق خواهد یافت.  انتهای پیام/"
3181161,سردار سلامی شهادت یحیی السنوار را تسلیت گفت,۲۷ مهر ۱۴۰۳ - ۱۷:۴۵,https://newsmedia.tasnimnews.com/Tasnim/Uploaded/Image/1403/09/18/1403091822152442531637813.jpg,"به گزارشخبرگزاری تسنیم، سرلشکر سلامی طی پیامی شهادت پرافتخار مجاهد نستوه و نخبه مقاومت اسلامی فلسطین ""یحیی ابراهیم حسن السنوار"" رئیس عالیقدر دفتر سیاسی حماس و اسطوره مبارزه با رژیم جنایتکار و سفاک صهیونیستی را به ملت قهرمان فلسطین به‌ویژه رزمندگان حماس و جبهه مقاومت اسلامی تبریک و تسلیت گفت. متن این پیام به‌شرح زیر است: بسم اللّه الرّحمن الرّحیممِنَ الْمُؤْمِنِینَ رِجَالٌ صَدَقُوا مَا عَاهَدُوا اللَّهَ عَلَیْهِ فَمِنْهُمْ مَنْ قَضَى نَحْبَهُ وَمِنْهُمْ مَنْ یَنْتَظِرُ وَمَابَدَّلُوا تَبْدِیلًا شهادت پرافتخار مجاهد نستوه و نخبه مقاومت اسلامی فلسطین ""یحیی ابراهیم حسن السنوار"" رئیس عالیقدر دفتر سیاسی حماس و اسطوره مبارزه با رژیم جنایتکار و سفاک صهیونیستی را به ملت قهرمان فلسطین به‌ویژه رزمندگان حماس و جبهه مقاومت اسلامی تبریک و تسلیت می‌گویم. نام ""شهید یحیی السنوار"" از امروز در جوار نام‌های بلندآوازه مبارزان فلسطینی مانند احمد یاسین و اسماعیل هنیه که در راه آزادی قدس شریف به شهادت رسیده‌اند می‌درخشد و آتش خشم مقاومت ضدصهیونیستی را شعله‌ورتر می‌سازد و به‌فضل الهی در آینده نه‌چندان دور غاصبان سرزمین مقدس را به خاکستر تبدیل خواهد کرد. یحیی سنوار رزمنده‌ای شجاع و باصلابت و فرماندهی خبیر و دلاور بود که در تبعید و آوارگی به دنیا آمد و با درک ظلم و جنایات صهیونیست‌ها از هنگامه کودکی و تجربه 23 سال زندان و مقاومت و جانبازی، پایبندی به آرمان و مبارزه ضدصهیونیستی و تداوم سازماندهی مقاومت در پنهان را به راهبردی مستحکم و تأثیرگذار تبدیل کرد و در همراهی با سایر استوانه‌های مقاومت، از ""حماس"" سازمانی قدرتمند ساخت و پس از شهادت اسماعیل هنیه تا هنگامه شهادت نام او برای صهیونیست‌ها کابوسی دهشتناک بود که لرزه بر پیکر اهریمنان غاصب و حامیان آنان می‌انداخت. او در جایگاه سمبل و نماد تمام‌عیار مبارزه و مقاومت ضدصهیونیستی در امت اسلامی و جهان عرب نورافشانی می‌کرد و با روحیه انقلابی و فرماندهی موفق در سطوح راهبردی و عملیاتی به‌ویژه در معماری عملیات‌های تاریخی ""سیف القدس"" و ""طوفان الاقصی"" با فروپاشی هیمنه امنیتی و اطلاعاتی رژیم صهیونیستی، جامعه صهیونی را دچار آشفتگی فاجعه‌بار راهبردی ساخت. شهید سنوار عزیز، نه در اعماق تونل‌های مخفی غزه که در قلب میدان و روی زمین و در خطوط مقدم نبرد با نظامیان صهیونیست و با لباس رزم و در حال فرماندهی و هدایت رزمندگان مقاومت به فیض شهادت نائل آمد تا تصویرسازی‌های موهوم و دروغین رژیم صهیونیستی از او را رسوا کند. به روح بلند و مطهر این شهید جلیل‌القدر درود می‌فرستیم و تأکید می‌کنیم همان‌گونه که جریان مقاومت و حماس مقتدر با شهادت دکتر اسماعیل هنیه، تحت هدایت و نقش‌آفرینی حماسی ""شهید ابوابراهیم"" از حرکت نایستاد، از این پس نیز یحیی سنوار فداکار و حماسه‌ساز دیگری هدایتگر صفوف مقاومت ضدصهیونیستی با قدرت افزون‌تر و ساختار مستحکم‌تر خواهد شد و به‌یاری خداوند متعال با بهره‌مندی از حمایت‌ مردم مقاوم و مظلوم فلسطین و پشتیبانی و همراهی‌های هوشمندانه و مقتدرانه محور مقاومت که اینک با تبدیل به ""جبهه بزرگ مقاومت"" شیشه عمر و حیات ظالمانه و جنایت‌بار سگ هار آمریکا در منطقه را زیر پای مجاهدان مؤمن امت اسلامی قرار داده است، همچنان مهندسی قواعد میدان تقابل مقاومت فلسطین ضد صهیونیست‌های پلید و گرگ‌صفت تحت اراده مقاومت و در دستان باکفایت رزمندگان حماس و ادامه‌دهندگان راه ""شهید سنوار"" بوده و به دشمن صهیونی یادآوری می‌کند تصاعد جنگ و بحران راه گریز از باتلاق خودساخته نخواهد بود. سرلشکر پاسدار حسین سلامیفرمانده‌کل سپاه پاسداران انقلاب اسلامی انتهای پیام/+"
3180955,بزرگداشت شهید نیلفروشان در اصفهان و تهران برگزار می‌شود,۲۷ مهر ۱۴۰۳ - ۱۱:۳۲,https://newsmedia.tasnimnews.com/Tasnim/Uploaded/Image/1403/07/26/1403072612071727331221374.jpg,به گزارش حوزه دفاعیخبرگزاری تسنیم، سپاه پاسداران انقلاب اسلامی در پیامی ضمن قدردانی از حضور گسترده اقشار مختلف مردم صمیمی ایران به‌ویژه در شهرهای مشهد، قم، تهران و اصفهان و همچنین از همه ارادتمندان انقلاب اسلامی در عتبات عالیات و کشور عراق در مراسم تشییع و خاکسپاری سردار سرلشکر پاسدار شهید عباس نیلفروشان، از برگزاری مراسم بزرگداشت آن شهید عزیز در تهران و اصفهان خبر داد. در این پیام آمده است: مراسم بزرگداشت آن شهید عزیز روز شنبه 28 مهرماه از ساعت 8 و 30 دقیقه تا 11 صبح در اصفهان و سالن گلستان شهداء برگزار خواهد شد. همچنین مراسم تهران، سه‌شنبه اول آبان ماه از ساعت 15 تا 17 در میدان سپاه، خیابان سپاه، حسینه فاطمه الزهرا (س) برگزار می‌شود. انتهای پیام/
3180702,رزمایش دریایی آیونز برگزار می‌شود,۲۶ مهر ۱۴۰۳ - ۱۶:۲۴,https://newsmedia.tasnimnews.com/Tasnim/Uploaded/Image/1401/12/25/140112251946298527253354.jpg,به گزارش گروه دفاعیخبرگزاری تسنیم، مرحله اصلی رزمایش مرکب دریایی آیونز (IMEX 2024) با حضور تعدادی از کشورهای حاشیه اقیانوس هند طی روزهای آینده و به میزبانی ناوگان جنوب نیروی دریایی جمهوری اسلامی ایران برگزار می‌شود. در این رزمایش تعدادی از نیروهای دریایی عضو و ناظر اجلاس آیونز حضور دارند. هدف از برگزاری این رزمایش تحکیم امنیت جمعی پایدار و مبانی آن در منطقه و گسترش همکاری‌های چند جانبه میان کشورهای شرکت کننده و همچنین نشان دادن حسن نیت و توانایی این کشورها در راستای حمایت مشترک از صلح و دوستی و امنیت دریایی است. از اهداف دیگر این رزمایش می‌توان به تقویت امنیت تجارت دریایی بین المللی، صیانت از خطوط مواصلاتی دریایی در آبراه‌های بین المللی بر پایه صلح و دوستی، اقدامات بشردوستانه، تبادل اطلاعات در حوزه امداد و نجات دریایی و تبادل تجربیات اشاره کرد. انتهای پیام/
3180700,اهدای نشان فداکاری به ۵ خانواده شهید و ایثارگر ارتش,۲۶ مهر ۱۴۰۳ - ۱۶:۱۸,https://newsmedia.tasnimnews.com/Tasnim/Uploaded/Image/1403/07/26/1403072616182065231222974.jpg,به گزارش گروه دفاعیخبرگزاری تسنیم، برابر تصویب «شورای عالی نشان‌ها» در ارتش، به‌پاس رشادت و مدیریت جهادی در صحنه‌ها و برهه‌های سرنوشت‌‌ساز دوران پیروزی انقلاب و دفاع مقدس و ایثار و بذل جان در اعتلای ایران سربلند اسلامی، نشان فداکاری توسط امیرسرلشکر سید عبدالرحیم موسوی فرمانده کل ارتش و با حضور سعید اوحدی معاون رئیس جمهور و رئیس بنیاد شهید و امور ایثارگران، امیر محمد محمودی معاون اجرایی ارتش، امیر کیومرث حیدری فرمانده نیروی زمینی ارتش، امیر علی مهدوی فرمانده دانشگاه افسری امام علی(ع) به خانواده‌های معظم شهیدان مهدی تهمتن، ابراهیم ثابت، شاهمراد نقدی، هوشنگ رستمی بیرانوند و امیر سرتیپ جانباز اسدالله حیدری که در خط مقدم دفاع از استقلال، تمامیت ارضی و نظام مقدس جمهوری اسلامی در دوران انقلاب اسلامی، دفاع مقدس و سال‌های پس از آن، مومنانه و مردانه ایستاده‌اند، اهدا شد. نشان فداکاری که اعطایی مقام معظم رهبری و فرماندهی کل قوا(مدظله‌العالی) به دانشگاه افسری و ارتش جمهوری اسلامی ایران است، نماد ایثار و از خودگذشتگی 1184 دانشجو و دانش آموخته شهید دانشگاه افسری امام علی(ع) ارتش است که در راه پاسداری از استقلال و تمامیت ارضی کشور و نظام جمهوری اسلامی ایران مردانه ایستاده و دفاع کرده‌اند. امیر سرافراز ارتش شهید مهدی تهمتن امیر سرافراز ارتش شهید مهدی تهمتن در 14 فروردین ماه سال 1327 در تهران دیده به جهان گشود وی به دلیل علاقه وافری که به نظامی گری داشت در سال 1346 به مهد علم و فنون نظامی دانشگاه افسری ارتش پیوست. شهید والامقام مهدی تهمتن همزمان با شروع جنگ تحمیلی و حمله گسترده رژیم بعثی به میهن عزیزمان ایران، همراه با دانشجویان تحت فرماندهی خود در گردان آفندی لشگر 92 زرهی، داوطلبانه به خرمشهر، سنگر جهاد و شهادت عزیمت کرد. این شهید عزیز پس از 22 روز مقاومت در خرمشهر با شجاعت وصف ناپذیری که از خود نشان داد در 24 مهر ماه سال 1359 بر اثر اصابت گلوله توپ دشمن به خودرو حامل وی، به مقام شامخ شهادت نائل آمد. جانباز سرافراز ارتش امیر سرتیپ، دکتر اسداله حیدری جانباز سرافراز ارتش امیر سرتیپ، اسداله حیدری تحصیل در دوره ابتدایی و متوسطه را در خرم آباد با رتبه ای ممتاز گذراند، و پس از اخذ دیپلم ریاضی در سال 1345، به جمع دلاورمردان دانشکده افسری نیروی زمینی ارتش پیوست. در ماه های آغاز جنگ تحمیلی، به علت ابراز رشادت در میادین نبرد به یک سال ارشدیت و در هشت سال دفاع مقدس به دو درجه تشویقی نائل و به دست شهید سپهبد علی صیاد شیرازی در 28 مهر ماه 1360 درجه سرهنگ دومی موقت را دریافت کرد و پس از عملیات فتح المبین و دریافت درجه دائمی سرهنگ دومی، رییس ستاد و معاون عملیات تیپ مستقل پیاده 84 خرم‌آباد شد و در عملیات های فتح المبین، محرم، والفجر مقدماتی، والفجر 1، والفجر 3 و (فتح 1) شرکت فعال داشت و در این راه به درجه جانبازی 40 درصد مفتخر شد. امیر سرتیپ اسدالله حیدری در صحنه های 8 سال دفاع مقدس یکی از فرماندهان توپخانه سال‌های دفاع و حماسه بود، که در آن زمان به او لقب «شیر جبهه‌های غرب» را داده بودند و به خاطر رشادت‌هایش در عملیات فتح‌المبین و دیگر عملیات‌های مختلف جنگی مفتخر به دریافت نشان فتح از دستان مبارک مقام معظم رهبری شد. شهید والا مقام ارتش ابراهیم ثابت شهید والا مقام ارتش ابراهیم ثابت در بیست و سوم دی‌ماه سال 1315 در شهرستان تنکابن دیده به جهان گشود. وی تحصیلات خود را تا مقطع دیپلم  در زادگاهش به پایان رساند و سپس در سال 1338 به خیل دلاورمردان دانشکده افسری ارتش پیوست و پس از طی دوره دانشجویی  با درجه ستوان دومی  فارغ التحصیل و جهت طی دوره مقدماتی پیاده به شیراز اعزام شد. از افتخارات این شهید سرافراز ارتش، همرزمی او با سپهبدِ شهید علی صیاد شیرازی در منطقه کردستان بود. در سی و یکم فروردین‌ماه سال 65 با نیرو‌های ضد انقلاب در «منطقه قوچ سلطانِ» مریوان  درگیر شد و با شجاعت وصف ناپذیری که از خود نشان داد و تلفات سنگینی را به دشمن زبون این سرزمین پرگهر وارد کرد و در این راه، به مقام شامخ شهادت نائل آمد. امیر سرافراز ارتش شهید هوشنگ رستمی امیر سرافراز ارتش شهید هوشنگ رستمی در چهارم خرداد سال 1319  در روستای قلعه منصور بیرانوند از توابع شهرستان خرم آباد چشم به جهان گشود.شهید هوشنگ رستمی از ابتدای ناآرامی های داخلی کشور بعد از پیروزی انقلاب اسلامی تا پایان 8 سال جنگ تحمیلی در تیپ 55 هوابرد در سمت های مختلف، از جمله فرماندهی گروهان و گردان پیاده نقش آفرینی کرد. عملکرد شهید رستمی در دفاع از مرزها به ویژه سومار و نفت شهر و نظارت بر احداث جاده مرزی در این ناحیه در زیر تیر دشمن تحسین شاهدان را برانگیخت. اراده، شجاعت و دلیری وی همواره زبانزد عام و خاص بود. به طوری که در جریان عملیات های آفندی و پدافندی مختلف نظیر عملیات فتح المبین، کربلا 6 و مرصاد شرکت داشت و در خلال جنگ 5 بار مجروح شد. اما با اراده ای قوی و ایمان پایدارش، این جراحت هارا تحمل کرد. از مهم ترین رشادت های شهید رستمی، ایستادگی با گروه کوچک در برابر  تهاجم سراسری ارتش عراق در تیرماه 1367 بود  که با انهدام اولین تانک متجاوز در محور سومار، ایوان در نقطه ای به نام درره شیطان، ستون عظیم رزهی دشمن را متوقف و ناچار به عقب نشینی کرد. شهید هوشنگ رستمی در 20 آذر 1369 هنگامی در سمت معاونت لشکر 84 انجام وظیفه می کرد به منظور کمک به مجروحی که در میدان مین دشمن در نقطه مرزی کانی شیخ بر زمین افتاده بود و نیاز فوری به امداد رسانی داشت وارد آن محل شد و خود نیز در اثر برخورد با مین و انفجار شدید به درجه رفیع شهادت نائل آمد. شهید والا مقام ارتش، شاهمراد نقدی شهید والا مقام ارتش، «شاهمراد نقدی»، در پنجم دی ماه  سال  1329 در خرم آباد دیده به جهان گشود. وی تحصیلات خود را در زادگاهش به پایان رساند و سپس در مهر ماه 1348  وارد دانشکده افسری شد. وی در سال 1358 به تیپ مستقل 84  خرم آباد منتقل شد و در سِمت فرمانده گروهان سوم گردان 139  در اولین ماموریت خود برای برقراری امنیت به  منطقه پاوه- نوسود اعزام شد. در دی ماه 1359 به قرار گاه تیپ 84  در جبهه «دهلران» منتقل و در سال 1360 با دریافت درجه موقت سرگردی به فرماندهی گردان 139 منصوب شد. این  شهید سرافراز ارتش در زمستان سال 1360 عملیاتی را با نام محمد رسول الله طرح ریزی کرد و شخصاً فرماندهی این عملیات را به عهده داشت. وی برای اجرای آن تلاش فراوانی کرد. گردان تحت امر ایشان در این عملیات با تصرف ارتفاع 202 در عمق مواضع دشمن  به توپخانه 130 میلیمتری دست یافت و ضربات مهلکی را بر پیکر دشمن زبون بعثی وارد کرد. این شهید افتخار آفرین که در عملیات «فتح المبین» برای در هم شکستن ضد حمله‌های دشمن حدود ساعت 9 صبح روز 4 فرودین ماه 61 به همراه چند نفر دیگر برای شناسایی محل و بررسی آخرین وضیعت دشمن در جنوب «عین خوش» به جلو حرکت کرد که در این حین خودرو حامل ایشان مورد هجوم دشمن قرار گرفت و به درجه رفیع شهادت نائل آمد. انتهای پیام/
3180418,سردار سلامی: وعده صادق ۲ تنها یک هشدار بود,۲۶ مهر ۱۴۰۳ - ۱۰:۱۹,https://newsmedia.tasnimnews.com/Tasnim/Uploaded/Image/1403/07/26/1403072612080241431221384.jpg,"به گزارشخبرگزاری تسنیمازاصفهان، سردار حسین سلامی امروز در مراسم تشییع پیکر مطهر شهید عباس نیلفروشان با اشاره به آیه شریفه ""مِنَ الْمُؤْمِنِینَ رِجالٌ صَدَقُوا ما عاهَدُوا اللّهَ عَلَیْهِ فَمِنْهُمْ مَنْ قَضى نَحْبَهُ وَ مِنْهُمْ مَنْ یَنْتَظِرُ وَ ما بَدَّلُوا تَبْدِیلاً""، بر روح پرفروغ همه شهدای اسلام به ویژه شهیدان سلیمانی و زاهدی سلام و درود فرستاد و اظهار داشت: باز هم اصفهان صاحب نشان افتخار جاودانه دیگری در تاریخ اسلام و ایران شد و به تاریخ پرافتخار این شهر آسمانی یک فضیلت بزرگ و صفحه درخشان دیگر اضافه شد. وی با بیان اینکه شهر آسمانی اصفهان لبریز از ستاره‌های پرفروغ و بی‌غروب شهادت است، گفت: هر چند وقت یک بار یکی از سرداران بزرگ اصفهان برای دفاع از اسلام و امنیت، حرمت و کرامت و نوامیس مسلمانان با شهادت می‌رسد و در این میدان مثل نگین درخشان در حلقه انگشتری مهر مردمان فداکار اصفهان قرار می‌گیرد و تا عرش الهی بدرقه می‌شود؛ هنوز خاطره شهادت سردار زاهدی و تشییع پرشکوه این شهید والامقام در اصفهان را به خاطر داریم، شهید زاهدی هم از لبنان آمده بود و امروز هم یک شهید سرافراز و سربلند، وفادار و فداکار،جاودان و بلندآوازه در افلاک را تشییع می‌کنیم. فرمانده کل سپاه پاسداران انقلاب اسلامی، گفت: سردار نیلفروشان تربیت شده مکتب اهل بیت بود و در دامان پدر و مادری مؤمن، انقلابی و نیکو سرشت پرورش یافته بود، من سال‌ها با او زندگی کردم و بخش کوچکی از شخصیت ایشان را می‌شناسم؛ شهید نیلفروشان از 15 سالگی در میدان جهاد حاضر شد و تا ششم مهرماه که در آن حادثه استثنایی تاریخ اسلام که در کنار سید حسن نصرالله به شهادت رسید، حتی یک لحظه از میدان جهاد دور نماند. وی اضافه کرد: شهیدنیلفرشان شخصیت رفیعی داشت اما خودش را در عمل مخلصانه برای خدا پنهان کرده و از شهرت گریزان بود و این خاصیت شهداست که از پرآوازه شدن نامشان اجتناب می‌کردند و تنها برای خداوند شمشیر می‌زنند و زره آنها پشت ندارد و تنها با جسم خونین از میدان بر می‌گردند و حاج عباس هم همین گونه بود. سردار سلامی یادآور شد: شهید نیلفروشان سال‌ها قبل در لبنان معاون عملیاتی شهید زاهدی بود و لبنان را می‌شناخت و با مردم و مجاهدان آن سرزمین آشنا بود، حاج عباس سال‌ها چشم در چشم دشمنان دوخته بود و رژیم فاسد صهیونیستی را به خوبی می‌شناخت؛حاج عباس یک اندیشمند و متفکر بود که فراتر از موضوعات نظامی می‌اندیشید و شناخت عمیقی از تحولات جهان داشت و به بلوغ ذهنی و فکری رسیده بود و در همین راستا پس از طی مراحل مجاهد معاونت عملیات کل سپاه پاسداران انقلاب اسلامی بر عهده داشت. وی با بیان اینکه شهید نیلفروشان صاحب ابتکار عمل و خلاق بود و در میدان جهاد تجربه بالا و ذهن جوشانی داشت، گفت: شهید نیلفروشان هم در دوران دفاع مقدس و هم در سوریه و لبنان و مناطق امنیتی شخصیتی جامع، کامل و بالغی داشت و واقعاً یک نخبه‌ مومن، متقی، متواضع، مودب، مهربان و آرام بود که سنجیده و حساب شده سخن می‌گفت و نظراتش قابل توجه بود. وقتی که قرار شد که فرماندهی سپاه لبنان به‌شهید نیلفروشان واگذار شد، به ایشان گفتیم که باید پرچم شهید زاهدی را بر دوش بگیری و در قلب خطر ظاهر شوی و در آنجا شاهکار جهاد را نشان دهید، بدون آن که تغییری در سیمای ایشان ظاهر شود و با آرامشی دل‌انگیز آن را پذیرفت و گفت این آخرین مسئولیت من در سپاه است. فرمانده کل سپاه پاسداران یادآور شد: شهید نیلفرشان هر بار که از لبنان برمی‌گشت، می‌گفت احتمال بازگشت وجود ندارد و در آخرین وداع گفت که این‌ بار شهید می‌شوم، ما تصور می‌کردیم که ایشان تمایلات درونی خود را مطرح می‌کند و باورمان نمی‌شد که این فرمانده رشید، شجاع متفکر،  مومن و مجاهد به این سرعت خداوند را ملاقات کند، اما زیباترین تقدیر الهی برای او مقدر شده بود. شهید نیلفروشان همه درجات نیکی را پشت سر گذاشت تا به اعظم درجه عندالله رسید و سند افتخاری برای امت اسلام شد. وی افزود: شهید نیلفروشان تا لحظه شهادت ناآشنا بود، اما به یک باره نامش در زمین و آسمان وسعتی الهی یافت و همه جهان نام ایشان را شنیدند و مردم ایران، لبنان، عراق و سوریه برای او به خیابان‌ها آمدند، اشک ریختند و این شهید والامقام را روی دست‌های خود بدرقه کردند و با اهداف و آرمان‌های مقدس او پیمان بستند. سردار سلامی گفت: مردم برای ادامه راه شهید نیلفروشان عهد بسته‌اند؛ معاندان و دشمنان اسلام به اشتباه تصور می‌کنند که با شهادت مردان بزرگ، نهضت‌ها خاموش و مقاومت تمام می‌شود، آنها باید از عاشورا درس بگیرند که وقتی امام حسین(ع) برای احیای دین در آن میدان نابرابر شربت شهادت را نوشید، اسلام جاودان شد و روح شهادت در کالبد نسل‌ها جریان پیدا کرد. وی بیان کرد: دشمن باید از شهادت سردار سلیمانی درس بگیرد، چرا که وقتی به ظاهر شهید سلیمانی را از ما گرفتند، نهضت زنده‌تر و مقاومت مستحکم‌تر و خون او برای همه مسلمانان حجتی شد که راه ایشان را ادامه دهند. ما اهل قیام هستیم و اسلام با جهاد و شهادت پیروز می‌شود؛ راه سعادت مسلمانان از مسیر جهاد می‌گذرد و راه دیگری جز ایستادن و یورش بردن بر قلب سپاه دشمن وجود ندارد. فرمانده کل سپاه پاسداران ادامه داد: آنها فکر کردند مشعل جهاد در لبنان، سرویه، یمن و فلسطین با شهادت شهید زاهدی خاموش می‌شود. این اوهام باطن دشمنان را به اشتباهات واضح در محاسباتشان وادار می‌کند. وی بیان کرد: دشمنان ما همواره شکست خورده اشتباهات در محاسباتشان هستند، ولی وقتی زاهدی شهید، شهد نیلفروشان به میدان آمد و در همان نقطه‌ای که سردار زاهدی بود مصصم و مستحکم و با قلب مطمئن ظاهر شد و به میدان آمد. زمانی که با او صحبت می‌کردیم آرامش، عزم، اراده، همت و شجاعت در کلام مستحکم او آشکار بود. مشخص بود که رفته تا فتح مبینی را رقم بزند. سردار سلامی تصریح کرد: باز هم دشمنان دچار یک اشتباه بزرگ در محاسبه شدند، همان گونه که در شهادت شهید هنیه با تصورات غلط او را زدند و تصور نمی‌کردند، ما عمل کنیم، زمانی که شهید مقاومت سید حسن و نیلفروشان و فرماندهان بزرگ مقاومت را زدند تصور کردند حزب الله تمام شده است و دیگر یارای جهاد ندارد و راه برای آنان هموار شده است تازمانی که وعده صادق 2 پیش آمد. وی  گفت: وعده صادق 2 یک نمایش شکوهمند از اقتدار یک ملت بزرگ که هنرش ثبت حماسه‌های بی‌نظیر و نهراسیدن و از پای ننشستند است، باید به دشمن بگوییم صدای ما را می‌شنود به اسرائیل هشدار می‌دهیم به آنها می‌گوییم وعده صادق 2 یک هشدار و اخطار بود و کوچکترین مقیاس عمل بود که ما می توانیم انجام دهیم با جز کوچکی از قدرتمان را نشان دادیم. فرمانده کل سپاه پاسداران خاطرنشان کرد: ما وعده صادق 2 را انجام دادیم تا محاسبات شما را دقیق کنیم و بگوییم زمانی که به منافع ما حمله کنید، ما شما را می‌زنیم. ما زدیم تا بدانید اگر حاکمیت ملی ما نقض شود ما شما را در سزمین‌تان مورد هدف قرار می‌دهیم و تعارفی در این زمینه نداریم. می‌خواستیم بگوییم برسپر موشکی اکتفا نکنید ما از آن عبور می‌کنیم. می‌خواستیم در عمل به شما اثبات کنیم که رفتارتان را تنظیم کنید. اکنون هم می‌گوییم و می‌دانید وقتی می‌گوییم عمل می‌کنیم. مراقب باشید دوباره اشتباه نکنید. اگر دست از پا خطا کنید به هر هدفی از ما چه در منطقه و چه در ایران تعرض کنید ما باز هم شما را دردناک می‌زنیم. وی بیان کرد: شما نمی‌توانید ملت‌های مسلمان را قتل عام کنید، ولی ایمن  و آرام باشید، این معادله جایی در میان مسلمانان ندارد. مراقب باشید ما ضعف‌های شما را می‌ شناسیم و بر آسیب‌پذیری‌های شما مسلط هستیم. شما می‌دانید چقدر آسیب‌پذیر هستید و به شما می‌گوییم به هر نقطه‌ای تجاوز کنید، دردناک به همان نقطعه از شما حمله خواهد شد.  انتهای پیام/163/"
3180223,دیدار هیئت نظامی ایران با رئیس ستاد نیروهای مسلح عمان,۲۵ مهر ۱۴۰۳ - ۱۷:۲۴,https://newsmedia.tasnimnews.com/Tasnim/Uploaded/Image/1403/07/25/1403072517204625231216784.jpg,به گزارش گروه دفاعیخبرگزاری تسنیم، امیر محمد احدی رئیس روابط بین الملل و دیپلماسی دفاعی ستاد کل نیروهای مسلح ایران امروز در راس یک هیات عالی‌رتبه نظامی با رئیس ستاد نیروهای مسلح عمان دریاسالار عبدالله‌ بن خمیس الرئیسی، دیدار و گفت‌وگو کرد. بازدید از مرکز امنیت دریایی و همچنین دانشکده فنی وزارت دفاع عمان، از دیگر برنامه‌های هیئت مذکور در  مدت زمان حضور در عمان است. انتهای پیام/
3180198,سرهنگ صادق‌نیا: اسرائیل به نابودی نزدیک شده است,۲۵ مهر ۱۴۰۳ - ۱۶:۴۴,https://newsmedia.tasnimnews.com/Tasnim/Uploaded/Image/1403/07/25/1403072516403298131216654.jpg,به گزارشخبرگزاری تسنیمبه نقل از روابط عمومی نزاجا، سرهنگ محسن صادق نیا مدیر حفظ آثار و ارزش‌های دفاع مقدس نیروی زمینی ارتش در همایش ویژه برنامه «شب خاطره» که در سالن خلیج فارس باغ موزه دفاع مقدس برگزار شد، با بیان اینکه ارتش در تاریخ جمهوری اسلامی ایران خاطراتی سرشار از شور و حماسه برای مردم خلق کرده است، گفت: این مرز و بوم در دوران پرفراز و نشیب خود چه در مقطع انقلاب و دفاع مقدس و چه در دوران پسا جنگ در عملیات‌های مردمیاری و تأمین امنیت این سرزمین کهن، گواه و شاهد رشادت‌ها و زحمات هوانیروز و خلبانان تیز پروازش بوده و است. وی با بیان این که همواره مردم ایران، هوانیروز را بازوی قدرتمند نظام مقدس جمهوری اسلامی می دانند، افزود: هوانیروز ارتش در دوران دفاع مقدس از اداره خطوط مقدم جبهه ها و شرکت موثر در همه عملیات‌های عمده نیروهای مسلح گرفته تا ایفای نقش در جایگاه فرشتگان نجات مردم ایران اسلامی در حوادث و بلایای طبیعی، همواره حضوری موثر و درخشان داشته است و طبق اسنادی که امروز در مدیریت حفظ آثار نزاجا است این جایگاه و رشادت ها قابل انکار نیست. مدیر حفظ آثار و ارش های دفاع مقدس نزاجا ادامه داد: امروز در مقطعی قرار گرفته ایم که فرماندهی معظم کل قوا حضرت آیت الله خامنه‌ای تأکید دارند که باید تلاش‌ها و اقدام ها در حوزه حفظ آثار و نشر ارزش‌های دفاع مقدس صدبرابر شود. فرمان مؤکد مقام معظم رهبری بر ارتقا تلاش ها در مقیاس صد برابری در فعالیت‌های فرهنگی، هنری، تبلیغی و رسانه‌ای دفاع مقدس قرار گرفته است. وی با بیان این که مرزهای ما در جبهه جنگ سخت به گونه‌ای است که دشمنان به برکت نیروهای مسلح مقتدر؛ اعم از ارتش، سپاه پاسداران، فرماندهی انتظامی جمهوری اسلامی ایران، توان تجاوز ندارند، گفت: امروز دشمن از طریق جنگ نرم و جنگ ترکیبی به دنبال مقابله با ما است که این امر نیازمند آمادگی و افزایش توان ما در این عرصه است. مدیر حفظ آثار و نشر ارزش های دفاع مقدس نزاجا ادامه داد: باور انقلابی حکم می کند که در اقدامی جهادی برای نسل حاضر و بچه‌هایمان تبیین کنیم که والله قدرت واقعی ما شهدا بودند. وی با بیان این که در زمان دفاع مقدس دشمنان ما آهن داشتند ولی ما آدم (نیروی انسانی) داشتیم، تصریح کرد: امروز دنیا قهرمانان خیالی می‌سازد و به کمک ابزار هنر و رسانه این قهرمان‌ها را در دیده و دل فرزندان ما جا می کند، ولی ما از قهرمانان واقعی این سرزمین غافل شدیم. سرهنگ صادق نیا با تأکید بر این که برای نسل امروز باید با اسناد محکم صحبت کنیم، اظهار داشت: دانشجویان، جوانان و فرزندان ما یاد گرفتند که به چشم‌های خود اعتماد کنند نه به چیزی که می‌شنوند.  مدیر حفظ آثار و ارش های دفاع مقدس نزاجا  گفت: امروز جهان در مقابل چشمان خود فقط جنگ را مشاهده نمی کند بلکه وحشی‌گری، نسل کشی و جنایاتی را می‌بیند که از رژیم جعلی صهیونیستی سر می زند و دنیا را ابزار خود قرار داده است. رژیم غاصب صهیونیستی از هیچ جنایتی در دنیا ابا و امتناع ندارد. وی با بیان اینکه توحش مدرن، پدیده ای که دنیا امروز با آن مواجه شده است، تصریح کرد: توحش مدرن یعنی اینکه پشت تریبون سازمانی که مدعی برقراری صلح و امنیت در دنیا به اسم سازمان ملل است، بایستید و از همان جا  فرمان حمله را به کشورهای دیگر صادر کنید. امروز رژیم صهیونیستی در آخرین برگ کارنامه ننگین جنایت های خود چادرهای آوارگان فلسطینی را در بیمارستان به آتش می‌کشد و به آن افتخار می‌کند. سرهنگ صادق نیا تأکید کرد: اسرائیل و متحدان نادانش باید در هر کجای دنیا که هستند بدانند، مسیری که در آن حرکت می‌کنند، با هر جنایت جدیدی که مرتکب می شوند، یک قدم به نابودی خود نزدیک می شوند. مدیر حفظ آثار و نشر ارزش های دفاع مقدس نزاجا در پایان خاطرنشان کرد: ارتش جمهوری اسلامی ایران مانند همیشه دست به ماشه آماده آماده فرمان است و تا نابودی کامل رژیم غاصب صهیونیستی به فرمان فرماندهی معظم کل قوا پیش خواهد رفت. ویژه برنامه «شب خاطره» با حضور امیر سرتیپ دوم فولادی ریاست سازمان حفظ آثار و نشر ارزش‌های دفاع مقدس ارتش جمهوری اسلامی ایران، سردار ادیبی مدیر عامل موزه انقلاب اسلامی و دفاع مقدس، امیر سرتیپ دوم خلبان علیفام جانشین هوانیروز، امیر محمدزاده ریاست گروه معارف جنگ هوانیروز و همچنین پیشکسوتان هوانیروز  از جمله سرهنگ ناظوری و سرهنگ قاسم ژنده رزمی و جمعی از خانواده های معظم شهدا در سالن خلیج فارس باغ موزه دفاع مقدس برگزار شد و در پایان از تعدادی از پیشکستوان هوانیروز در دفاع مقدس تقدیر به عمل آمد. انتهای پیام/
3179984,سپاه: در حمایت قاطع از مقاومت اسلامی دریغ نخواهیم کرد,۲۵ مهر ۱۴۰۳ - ۱۳:۰۱,https://newsmedia.tasnimnews.com/Tasnim/Uploaded/Image/1403/01/14/1403011409242259829722024.jpg,"به گزارش گروه دفادعیخبرگزاری تسنیم،‌ سپاه پاسداران انقلاب اسلامی در بیانیه‌ای به مناسبت نخستین سالگرد جنایت رژیم صهیونیستی در بمباران بیمارستان ""المعمدانی"" غزه؛ صحنه سازی‌های دروغین صهیونیست‌ها برای جنایت آفرینی ضد ملت‌های فلسطین و لبنان را فریبی بزرگ برای مشروعیت بخشی به اقدامات غیرقانونی و ضد بشری خود دانست. در بخشی از این بیانیه آماده است: با گذشت یک سال از جنایت بزرگ رژیم گرگ صفت و شیطانی صهیونیستی در بمباران بیمارستان المعمدانی غزه که منجر به شهادت و مجروحیت صدها انسان بی‌گناه بستری و پناه برده به این مرکز درمانی شد، یادآوری این جنایت هولناک اندوه و تاسف بشریت را برمی‌انگیزد. رژیم جلاد و جعلی صهیونیستی پس از تحمل خفت و حقارت ناشی از شکست تاریخی در عملیات ""طوفان الاقصی"" با ادعاهای ساختگی و صحنه‌سازی‌های دروغین از فعالیت حماس و مقاومت اسلامی مقتدر و پایدار فلسطین در بیمارستان‌ها و مراکز درمانی، بیمارستان المعمدانی غزه را به شدت بمباران و جنایت دهشتناکی را رقم زد تا بار دیگر بی اعتنایی و بی‌عملی سازمان‌ها و مجامع بین‌المللی حقوق بشری نسبت به وظایف ذاتی خود را آشکار سازد به گونه‌ای که در سایه این بی‌تفاوتی و سکوت مرگبار، جامعه بشری امروز فراتر از غزه در لبنان نیز شاهد آزادی و وحشی‌گری های صهیونیست‌ها باشد. این بیانیه در ادامه با تاکید بر اینکه بدون تردید جنایت حمله به بیمارستان های مملو از زنان و کودکان معصوم و زخمی و بیمار به عنوان نقطه عطفی در سیاهه جنایات ضدبشری  رژیم صهیونی ثبت شد و روسیاهی این رژیم و حامیان آن برای همیشه در تاریخ بشر ماندگار گردید، خاطر نشان کرده است : حامیان جنایات رژیم پلید صهیونیستی به ویژه ایالات متحده امریکا که با اعزام نیروی نظامی و ارائه انواع تسلیحات مرگبار و نیز حمایت‌های سیاسی ، امنیتی و اطلاعاتی موجب تشجیع و ترغیب جلادان غاصب فلسطین در کشتار جمعی مردم غزه و لبنان می‌شوند، شریک و همدست جنایات صهیونیست‌ها محسوب می‌شوند و باید در پیشگاه محاکم صالحه و نیز در برابر وجدان بشری و تاریخ پاسخگو باشند. این بیانیه با اشاره به ابعاد استثنایی جنایات جنگی صهیونیست‌ها علیه مردم غزه و لبنان و گستردگی حملات بی‌سابقه به مراکز درمانی و بیمارستانی آن هم تحت عنوان ""هدف مشروع!؟ "" یادآور شده است: رژیم اهریمنی صهیونی تنها در جنایت بمباران بیمارستان المعمدانی غزه در 25 مهرماه 1402(17 اکتبر 2023) بیش از 500 نفر از پزشکان، پرستاران و بیماران را به شهادت رسانید و پس از آن نیز تاکنون 141 بیمارستان در غزه ،4 بیمارستان در لبنان و یک بیمارستان متعلق به هلال احمر جمهوری اسلامی ایران در مرز سوریه با لبنان را هدف جنایات خود قرار داده است. این بیانیه در پایان با محکومیت مجدد این جنایت وحشیانه و دیگر جنایت‌های قرون وسطایی و نژادپرستانه یک سال اخیر رژیم سفاک و گرگ صفت صهیونیستی در غزه و بیروت و اعلام همدردی، همبستگی و حمایت مجدد از ملت‌های مظلوم، شجاع  و قهرمان فلسطین و لبنان و مجاهدان و رزمندگان دلاور مقاومت و تاکید بر لزوم شکل‌گیری یک جبهه بین المللی برای خارج ساختن مجامع و سازمان‌های حقوق بشری از بی عملی در قبال محکومیت و مجازات جنایتکاران این وقایع تاسف بار و ضد بشری تاکید کرده است: سپاه پاسداران انقلاب اسلامی  حق مشروع و قانونی مردم زجرکشیده و مظلوم فلسطین برای احقاق حق تعیین سرنوشت و رهایی از جور و ستم اشغالگران، را انکارناپذیر دانسته و در حمایت و همراهی قاطع از مقاومت اسلامی دریغ نخواهد کرد و از تمامی ملت‌های مسلمان و دولت‌های اسلامی انتظار دارد همراه و همصدا با ملت عظیم الشأن ایران و رزمندگان مقاومت اسلامی در صف واحد شجاعانه مقابل این رژیم جعلی به پا خیزند و با به‌کارگیری ابزارهای لازم برای پایان بخشیدن به این ظلم بی‌انتها و کشتار مسلمانان بی‌گناه ، نقش و رسالت تاریخی خود را تحقق بخشند. انتهای پیام/"
3179907,اولویت اصلی رسانه ملی ارائه روایت اول از تحولات منطقه است,۲۵ مهر ۱۴۰۳ - ۱۲:۱۱,https://newsmedia.tasnimnews.com/Tasnim/Uploaded/Image/1403/07/10/1403071012165285231104654.jpg,به گزارش خبرنگار سیاسیخبرگزاری تسنیم، پیمان جبلی رئیس سازمان صدا و سیما در حاشیه جلسه هیئت دولت و در جمع خبرنگاران درباره اعزام تیم‌های رسانه‌ای به لبنان اظهار داشت: رسانه ملی بر اساس سناریوهای مختلف اقدام به آماده سازی زیرساخت‌ها و پیش بینی تحولات آتی کرده است که بخش عمده‌ای از این اقدامات صورت گرفته و بخش دیگری هم باید بر اساس تحولات به پیش برود. وی افزود: آنچه که برای ما اولویت دارد ارائه و بدست گرفتن روایت اول است و در این راستا با اعزام تیم‌های خبری و مستند ساز سعی شده در حوزه تحولات لبنان روایت اول با سرعت و دقت به مخاطب ارائه شود. جبلی تاکید کرد: از سوی دیگر رسانه ملی در تلاش است تا بتواند دستاوردهای جبهه مقاومت و جنایات رژیم صهیونیستی را به صورت روشن دقیق و به موقع به مخاطب ارائه دهد. انتهای پیام/ 
3179639,ویترین تسنیم شماره ۷۶۲,۲۵ مهر ۱۴۰۳ - ۰۸:۵۸,https://newsmedia.tasnimnews.com/Tasnim/Uploaded/Image/1403/09/18/1403091822152442531637813.jpg,"هر روز بخشی از مهمتریناخبارو گزارش‌های تسنیم را در ویترین تسنیم ببینید: 1- پاتک سنگین قاآنی به تریبون‌های ترور/ زبان اسرائیل بند آمد! 2- ناکامی ارتش اسرائیل در سه جبهه برای نفوذ به عمق خاک لبنان 3- صفرتاصد ""سند ملی هوش مصنوعی ایران""؛ راهگشا یا مشکل‌آفرین؟ 4- تجهیز گروهک‌های تروریستی در سوریه به پهپادهای اوکراینی  انتهای پیام/+"
3179305,پاتک سنگین قاآنی به تریبون‌های ترور/ زبان اسرائیل بند آمد!,۲۴ مهر ۱۴۰۳ - ۱۷:۰۴,https://newsmedia.tasnimnews.com/Tasnim/Uploaded/Image/1403/07/24/1403072414240298031206654.jpg,"گروه سیاسیخبرگزاری تسنیمـ در هفته‌های اخیر رسانه‌های حامی رژیم صهیونیستی و شبه‌رسانه‌هایی که با هدف عملیات روانی به‌نفع این رژیم فعال شده‌اند حجم انبوهی از دروغ‌ها را در رسانه‌هایشان منتشر کردند، از فوت همسر رهبر معظم انقلاب گرفته تا ترور وزیر امور خارجه ایران در بیروت، اما اوج این دروغ‌پردازی‌ها در مورد سردار قاآنی فرمانده نیروی قدس سپاه پاسداران انقلاب اسلامی رخ داد و شبه‌رسانه‌های صهیونیستی همچون اینترنشنال انواعی از دروغ‌ها را در مورد ایشان بازنشر دادند،ابتدا گفتند؛ ""او کشته {شهید} شده""، بعد گفتند؛ ""مجروح شده"" و در نهایت وقتی دیدند هیچ کنترل و حدودی برای اهانت به مخاطب وجود ندارد، گفتند؛ ""قاآنی به‌دلایل امنیتی توسط ایران بازداشت شده و زیر شکنجه هم سکته کرده است""! شبه‌رسانه تروریستی اینترنشنال حتی بعد از حضور سردار قاآنی در مراسم تشییع پیکر شهید نیلفروشان در تهران نیز باز هم حاضر نشد خبری مبنی بر سلامت سردار قاآنی کار کند و تنها به این واکنش که «سیمای جمهوری اسلامی هم‌زمان با تشییع نیلفروشان تصویری از قاآنی را نشان داده است.» اکتفا کرد.  برخی از انواعاخباردروغ اینترنشنال درباره سردار قاآنی و نیروی قدس این رویکرد که اصطلاحاً «سینه‌خیز تا آخر» بهترین توصیف برای آن است، هرچه باشد فعل رسانه‌ای نیست، چرا که رسانه برای اعتبار و آبروی خودش ارزش قائل است و برنامه بلندمدت خود را قربانی عقده‌گشایی کوتاه‌مدت نمی‌کند؛ هدف آنها صرفاً ایجاد بحران‌های امنیتی و سیاسی در کوتاه‌مدت است. دروغ‌پردازی‌ها از کجا شروع شد؟ برای اولین بار، کانال 12 اسرائیل شایعه‌ای درباره شهادت سردار اسماعیل قاآنی منتشر و ادعا کرد که او در لبنان کشته یا زخمی شده است. این شبکه مدعی شد که فرمانده نیروی قدس سپاه پاسداران ممکن است کنار سید هاشم صفی‌الدین حضور داشته باشد. این خط رسانه‌ای ضدایرانی محدود به رسانه‌های اسرائیلی نماند؛ نیویورک تایمز و رویترز نیز بدون توجه به اعتبار حرفه‌ای خود، این روایت ساختگی را ادامه دادند و به‌نوعی بخشی از ماشین دروغ‌پردازی علیه ایران شدند.  . . * به‌خط‌کردن منابع خیالی در رسانه‌های خارجی نیویورک تایمز ادعا کرد: «شایعاتی درباره کشته شدن اسماعیل قاآنی، فرمانده نیروی قدس سپاه پاسداران انقلاب اسلامی در یک حمله هوایی مطرح شده است وسه مقام ناشناس ایرانیبه این روزنامه گفته‌اند که او آخرین‌بار در بیروت دیده شده و برای کمک به حزب‌الله در مقابله با حملات اسرائیل حضور داشته است، همچنینیک منبع سپاه پاسداران در بیروتادعا کرده است که سکوت جمهوری اسلامی باعث اضطراب میان نیروهای سپاه شده است.»   رویترز نیز گزارش داد کهدو مقام امنیتی ارشد ایرانیمدعی شده‌اند از زمان حملات اسرائیل به جنوب بیروت، خبری از اسماعیل قاآنی نیست. این رسانه‌ها، بی‌توجه به واقعیات موجود، سعی کردند به شایعات دامن بزنند. در همین زمان، ایران اینترنشنال نیز با محوریت شایعات درباره سردار قاآنی به انتشاراخبارجعلی پرداخت. این شبه‌رسانه در کانال تلگرامی خود ادعا کرد: «یک منبع آگاهبه ایران اینترنشنال گفته است که اعضای خانواده سردار قاآنی نیز از سرنوشت او بی‌خبرند.» این شبه‌رسانه حتی پس از تکذیب شایعات، مدعی شد که سپاه پاسداران همچنان اطلاعاتی در مورد وضعیت سردار قاآنی منتشر نکرده است و او در مراسم‌های رسمی حضور نداشته است. اینترنشنال در ادامه تلاش کرد با طرح ادعاهای بیشتر، شک و شبهه ایجاد کند اما این ادعاها خیلی زود زیر سؤال رفتند. سردار قاآنی با ارسال پیامی به اجلاس بین‌المللی همبستگی با کودکان فلسطینی، از غیبت خود به‌دلیل حضور در جلسه‌ای مهم عذرخواهی کرد، همچنین سردار ابراهیم جباری اعلام کرد که سردار قاآنی در سلامت کامل است و در آینده نزدیک از رهبر انقلاب نشان فتح دریافت خواهد کرد. * شهادت جواب نداد؟ بازداشتش کنید! پس از تکذیب شایعه شهادت، رسانه‌های ضدایرانی رویکرد دیگری اتخاذ کردند و این‌بار ادعای بازجویی سردار قاآنی را مطرح کردند. وب‌سایت «میدل‌ایست‌آی» گزارش داد که سردار قاآنی سالم است اما تحت بازداشت قرار گرفته است و10 منبع آگاهبه آنها گفتند که او زیر شکنجه سکته هم کرده است، همین ادعا و همین سناریو را اسکای‌نیوز عربی از روی دست میدل ایست آی نوشت. ایران اینترنشنال نیز این ادعا را تکرار کرد و مدعی شد: «قاآنی در جریان بازجویی دچار حمله قلبی شده است و او را به بیمارستان منتقل کرده‌اند، همچنین رئیس دفتر او به ارتباط با اسرائیل مظنون است.» این داستان‌سازی‌ها نشان از تلاش هماهنگ رسانه‌های ضدایرانی برای تخریب شخصیت و نفوذ فرمانده نیروی قدس سپاه دارد. باوجود تمام تکذیب‌ها، این رسانه‌ها همچنان به پمپاژ اطلاعات نادرست ادامه دادند تا شاید بتوانند از این فضا برای تحقق اهداف امنیتی و سیاسی خود استفاده کنند.  * رسانه یا یگان عملیات روانی؟ ابزارهای عملیات روانی به‌جای مخاطب، خروجی سیاسی و امنیتی را هدف قرار می‌دهند لذا بر طیف خاص و حداقلی از مخاطبان تمرکز می‌کنند و با پمپاژ محتواهای جعلی آن‌ها را برای همسویی با اهداف خود تحریک می‌کنند، به همین دلیل نیز هیچ وقت برای مفتضح شدن در برابر مخاطبان احساس ضرر نمی‌کنند درست همان طور که اینترنشنال خود را متعهد به رویکردهای اسرائیل می‌داند. پس از آنکه نتانیاهو برای جبران شکست وعده صادق باردیگر ناآرامی در ایران را چاره کار دید و از مردم خواست در برابر منافع ملی قد علم کنند، بیشتر مشخص شد که چرا اینترنشنال در مورد شهادت سردار قاآنی قصه‌پردازی می‌کند. * اجازه استحمار به دشمن ندهید مخاطبانی که هر بار دروغ‌های بنگاه‌هایی مانند اینترنشنال و دیگر شبه‌رسانه‌های حامی رژیم صهیونیستی را باور می‌کنند، خود در یک چرخۀ آسیب‌زای رسانه‌ای گرفتار شده‌اند. این افراد ممکن است به‌دلایل مختلفی همچون بی‌اعتمادی به منابع رسمی، یا به‌دلیل دسترسی محدود به منابع مستقل و معتبر، در برابر این قبیلاخبارحساس و آسیب‌پذیر باشند. یکی از دلایل اصلی که این مخاطبان همچنان تحت تأثیر قرار می‌گیرند، عدم توانایی در تحلیل انتقادی و درک درست از هدف این نوع عملیات‌های روانی است. این رسانه‌ها با تاکتیک‌هایی نظیر تکرار مستمر اطلاعات نادرست، ایجاد حس فوریت و اضطراب، و بازی با احساسات مخاطبان، آن‌ها را به‌سمتی هدایت می‌کنند که حتی در صورت تکذیب‌های رسمی نیز همچنان شک و تردید داشته باشند. از سوی دیگر، این مخاطبان اغلب به‌دنبال محتوایی هستند که با جهان‌بینی و اعتقادات شخصی‌شان همخوانی دارد. آن‌ها در پی تأیید باورهای پیشین خود هستند و هر اطلاعات جدیدی که آن‌ها را تقویت کند، به‌راحتی می‌پذیرند. در این حالت، حقیقت دیگر اولویتی ندارد، بلکه هماهنگی با روایت‌های ذهنی و باورهای موجود مهم‌تر از بررسی صحتاخباراست. این افراد به‌تدریج تبدیل به بخشی از یک اقلیت پرسروصدا می‌شوند که به‌شکلی ناخودآگاه ابزار دست بازی‌های سیاسی و امنیتی رژیم‌هایی نظیر اسرائیل شده‌اند. در نهایت، باید دانست که در این سناریوها، مخاطب به‌جای آنکه به‌دنبال واقعیت باشد، به ابزاری برای پمپاژ دروغ‌های رسانه‌ای تبدیل شده است و این خود نشانگر عمق و خطر چنین عملیات‌های روانی است. این مخاطبان هرچند ممکن است اندک باشند، اما به‌دلیل شدت وابستگی به این رسانه‌ها و پایداری باورهایشان، می‌توانند تبدیل به مروّجین این اطلاعات نادرست شوند و آن را در فضاهای اجتماعی و مجازی گسترش دهند.  شبه‌رسانه‌ها متناسب با باور مخاطبانشان دروغ می‌گویند دروغ‌گویی و شایعه‌پردازی در بنگاه‌های عملیات روانی، سقفی به‌بلندی ذهن‌های کوتاه مخاطبان آنها دارند، یعنی این رسانه‌ها پس از این که دروغی را منتشر کردند نسبت به باورمندشدن مطلب جعلی خود ارزیابی از مخاطبانشان می‌کنند و برای دروغ بعدی آماده می‌شوند. در همین راستا نیز مجری یک برنامه تحت عنوان 60 ثانیه پس از آنکه مجموعه‌ای از دروغ‌ها در مورد سردار قاآنی را در یک دقیقه به ذهن مخاطبانش پمپاژ می‌کند از مخاطبانش می‌پرسد: «به‌نظر شما جاسوس بودن قاآنی چقدر باورپذیر است؟». او با این سؤال از مخاطبانش می‌خواهد دراین‌باره نظر بدهند تا به این ترتیب مقدمه را برای دروغ‌های گوبلزی بعدی فراهم کند، یعنی یک دروغ بزرگ را آن‌قدر تکرار کند که باورپذیر باشد. * مهم‌ترین اهداف عملیات روانی اسرائیل در شرایطی که نیروهای مقاومت در سوگ از دست دادن فرماندهان خود به‌سر می‌برند و انگیزه‌ای مضاعف برای انتقام خون شهدا دارند، رژیم صهیونیستی با انتشاراخبارجعلی به‌دنبال ایجاد ناامیدی و بی‌اعتمادی در صفوف مقاومت است. هدف از این اقدام، کاهش انگیزه‌ها برای مقابله با اسرائیل و تسلط بر میدان نبرد از طریق جنگ روانی است، چرا که این رژیم در عرصه نظامی نتوانسته است پیروزی کسب کند. مشابه این رویکرد را پس از شهادت سید حسن نصرالله نیز شاهد بودیم؛ جایی که برخی از رسانه‌ها تلاش کردند ایران را به انفعال متهم کنند تا در جبهه مقاومت شک و تردید نسبت به بزرگ‌ترین حامی خود ایجاد کنند.  ادعای خرید پیجرهای آلوده توسط ایران و همچنین لو دادن محل شهید سید حسن نصرالله توسط یک ایرانی نیز با همین هدف منتشر شد به‌امید اینکه در جبهه مقاومت شکاف به‌وجود بیاید و همبستگی فعلی مقابل اسرائیل کم‌رنگ شود. رژیم صهیونیستی، همچنین در تلاش است از طریق رسانه‌های معاند فارسی‌زبان، نفوذ بیشتری در فضای اجتماعی ایران ایجاد کند، هدف از این کار، بهره‌برداری در زمان‌های بحرانی برای التهاب‌آفرینی در داخل ایران و جلوگیری از مواجهه نظامی مستقیم است. پس از آنکه نتانیاهو مردم ایران را به مقابله با دولتشان دعوت کرد، اکنون با تولیداخبارنادرست، به‌دنبال سنجش پذیرش جامعه ایران از مواضع جعلی خود است، اگر این سنجش‌ها موفقیت‌آمیز باشد، رژیم صهیونیستی تمایل بیشتری به حمایت مالی از رسانه‌هایی مانند ایران اینترنشنال برای تداوم تحریف واقعیت‌های ایران و منطقه خواهد داشت. انتهای پیام/+"
3179225,سردار فدوی: اراده کنیم تمام صهیونیست‌ها را از بین می‌بریم,۲۴ مهر ۱۴۰۳ - ۱۳:۰۲,https://newsmedia.tasnimnews.com/Tasnim/Uploaded/Image/1400/10/09/1400100920172775424395314.jpg,به گزارش گروه دفاعیخبرگزاری تسنیم، سردار علی فدوی جانشین فرمانده کل سپاه پاسداران انقلاب اسلامی در حاشیه مراسم تشییع پیکر شهید نیلفروشان و در جمع خبرنگاران اظهار داشت: جبهه مقاومت به آنچه که خداوند متعال فرموده است، ایمان و باور قلبی دارد. سردار فدوی ادامه داد: در آیات قرآن به صراحت گفته شده که هیچ‌گاه حزب شیطان پیروز نیست و همیشه حزب خداوند پیروز است؛ لذا رزمندگان اسلام و جبهه مقاومت که به آیات الهی باور دارند، همیشه پیروز میدان هستند. جانشین فرمانده کل سپاه تأکید کرد: خبیثان عالم از جمله آمریکا، صهیونیست‌ها و دست‌نشانده‌های آن‌ها در عرصه نبرد با جبهه حق حضور دارند، ولی نمی‌توانند پیروز شوند. وی با بیان اینکه اصلی‌ترین مشخصه یک مسلمان، شیعه، رزمنده مقاومت، پاسدار و بسیجی «ایمان به وعده الهی» است، افزود: شهادت آرزوی رزمندگان است. کسانی که 40 سال در این راه قدم برداشتند، شهادت اصلی‌ترین آرزوی آن‌هاست و آن‌هایی که باقی می‌مانند، شهادت را نقطه پیروزی خود می‌دانند؛ به همین جهت زمانی که سید حسن نصرالله و فرماندهان به شهادت رسیدند، خبیثان احمق عالم تصور کردند که حزب‌الله تمام شده است؛ اما امروز می‌بینند که حزب‌الله قوی‌تر از گذشته عملیات‌های مؤثرتری انجام می‌دهد و ضربات جبران‌ناپذیری به صهیونیست‌ها وارد می‌کند. سردار فدوی همچنین در واکنش به تهدیدات دشمنان اظهار داشت: تهدیدات خبیثان عالم از ابتدای انقلاب شکوهمند اسلامی تا به امروز بوده و آن‌ها همواره برای به شکست کشاندن این انقلاب تلاش کرده‌اند. جانشین فرمانده کل سپاه با بیان اینکه میدان و دیپلماسی هماهنگ‌تر و مستحکم‌تر شده‌اند، عنوان کرد: انقلاب اسلامی هر سال قوی‌تر و دشمنان ضعیف‌تر شده‌اند. دریادار فدوی با تأکید بر اینکه پیروزی از آنِ حزب خدا و شکست از آنِ حزب شیطان است، خاطرنشان کرد: امروز جبهه مقاومت در کل منطقه توسعه پیدا کرده است و عراق، سوریه، فلسطین و یمن به عنوان ید واحده عمل می‌کنند و با سرعت در حال پیشروی هستند. وی تصریح کرد: سرزمین‌های اشغالی از لحاظ جغرافیایی به اندازه یکی از استانهای کوچک ایران است و اگر ما اراده کنیم می‌توانیم تمام صهیونیست‌ها را از بین ببریم. انتهای پیام/
3179218,پانزدهمین اجلاسیه ملی یادواره شهدای وحدت برگزار می‌شود,۲۴ مهر ۱۴۰۳ - ۱۲:۵۰,https://newsmedia.tasnimnews.com/Tasnim/Uploaded/Image/1403/07/24/1403072412505354531205234.jpg,به گزارشخبرگزاری تسنیماز مشهد، سردار اشعری فرمانده قرارگاه منطقه‌ای ثامن الائمه علیه السلام اظهار داشت: ‌پانزدهمین  اجلاسیه ملی یادواره شهدای وحدت را با حضور فرماندهان ومسولان عالی رتبه لشکری و کشوری، جمعی از منتفذین شیعه و اهل سنت و خانواده معظم شهدا و جانبازان برگزار می‌کند. وی افزود: این مراسم به مناسبت سالروز شهادت سردار «نورعلی شوشتری» جانشین وقت فرمانده نیروی زمینی سپاه و فرمانده قرارگاه منطقه‌ای قدس این نیرو و همراهانش، پنجشنبه 26 مهر ماه از ساعت هشت صبح در مجتمع آیه‌های مشهد مقدس برگزار خواهد شد. سردار اشعری، در جمع اصحاب رسانه  در خصوص برنامه های اجلاسیه ملی شهدای وحدت اظهارداشت: هم اندیشی مولوی‌ها و ائمه جمعه‌های 10 استان تلفیقی با هدف تقریب وحدت، خدمت، و امنیت در این اجلاسیه برگزار خواهد شد و علما و مولوی‌های کشور بیانات خود را در راستای تقریب،وحدت، امنیت، خدمت در راستای تمدن سازی اسلامی گام دوم انقلاب مطرح خواهند کرد. وی افزود: قریب به 100 نفر از علمای سراسر کشور از استانهای مختلف به نمایندگی شرکت خواهند کرد. سردار اشعری با توجه به پانزدهمین اجلاسیه شهدای وحدت که قریب به هزار نفر از سراسر کشور،عموم مردم ،دانشجویان، دانش آموزان، حضور دارند بیان کرد:برنامه های متنوعی در بحث وحدت و خدمات سردار شوشتری در همه عرصه ها از بعد انقلاب تا دفاع مقدس، امنیت در شمال غرب، جنوب و شرق به عنوان جانشین نیروی زمینی به تصویر کشیده شده است. فرمانده قرار گاه نیروی زمینی سپاه پاسداران ثامن الائمه خراسان رضوی با بیان اینکه 300 خانواده شهید و ایثارگران در مراسم حضور دارند ادامه داد: اگر مجاهدت مجاهدان، ایثار و گذشت شهیدان؛ همچنین صبر خانواده های شهدا و استقامت و تحمل مردم نجیب و شریف ایران نبود؛ قطعا با همه توطئه ها و هزینه هایی که دشمن کرده بود و امروز بخشی از آن را در جبهه مقاومت می بینیم امروز وضعیت انقلاب و نظام شکل دیگری بود. وی عنوان کرد:شهادت ها، ایثارگری ها و صبرها، مقاومت ها همه این ها دست به دست هم داد ،همراه با امامین انقلاب و ولایت فقیه توانستیم از همه گردنه ها و پیچ و خم های سخت و توطئه های دشمن،انقلاب را همراه با ولی امر تا به این نقطه برسانیم و به قول فرمایش حضرت آقا به قله نزدیک و قطعا گام های آخر را باید مصمم تر، قویتر، محکم تر بر داریم؛ چرا که دشمن در حال اضمحلال و شکست است. سردار اشعری در رابطه با شکست دشمن در وعده صادق 2 گفت: دشمن علی رغم همه تبلیغات و تجهیزات و مسائلی که در حاشیه خودش چیده بود شکست بزرگی خورد، حرکتی که در واقع در صبح صادق در مقرهای نظامی مراکز نظامی دشمن انجام دادیم دشمن کوچک ترین حرکتی نتوانست انجام دهد، گنبدهای آهنین که برای خودشان به نوعی تخیلی درست کرده بودند همه فرو ریخت و 90درصد از موشک و شلیک ها به هدف برخورد کرد. فرمانده قرارگاه ثامن الئمه نیروی زمینی سپاه افزود: قطعا ادامه راه شهید شوشتری و شهید محمدزاده و سایر شهدای وحدت در پیشین چون در آن حادثه شهدای اهل سنت هم نیز حضور داشتند، از کوچکترین تا بزرگترین و خون این شهدا با هم درآمیخته و درخت این انقلاب را تنومند کرده است و تا به امروز ادامه داشته و خواهد داشت. وی ادامه داد: برای اینکه بتوانیم گوشه ای از مجاهدت ها ایثارها و شهادت، شهامت ها را به منصه ظهور و در دید مردم قرار دهیم رسانه ای کنیم که بخش عظیم آن توسط رسانه ها صورت می گیرد، پل ارتباط این زحمت ها تلاش هایی است ایثارگری هاست بین سازمان ها و این شهدا و مردمی که خیلی از آنان نسل دهه هشتاد و نود هستند، شاید خدمات شهدا و ایثارگری های شهدا مجاهدان کشیدن شاید جریان نباشند. سردار اشعری با توجه به مراسم صبح پنج شنبه از برگزاری مراسمی در عصر برای دختران متوسطه دوم با حضور دو هزار نفر از دانش آموزان عنوان کرد: این برنامه برای عموم مردم هست به ویژه برای دانش آموزان عزیز هم برگزار خواهیم کرد، انشا الله مفید فایده خواهد بود؛ همچنین بعد از اجلاسیه نیز مراسمی کنار مزار شهدای وحدت شهید شوشتری، شهید محمدزاده برنامه ای با حضور خانواده شهدا و مردم برگزار خواهد شد. به گزارش تسنیم، سردار شوشتری جانشین فرمانده نیروی زمینی سپاه و فرمانده قرارگاه قدس این نیرو در جنوب شرق کشور صبح روز یکشنبه 26 مهر 1388 زمانی که در تدارک برگزاری همایش وحدت سران طوایف در منطقه «راسک» سیستان و بلوچستان بود، بر اثر انفجاری انتحاری فردی به نام «عبدالواحد محمدزاده» از اعضای گروهک تروریستی موسوم به «جنبش مقاومت ملی ایران» به همراه سردار «رجبعلی محمدزاده» فرمانده سپاه سلمان سیستان و بلوچستان، برخی از فرماندهان، سران طوایف و مستندسازان گروه تلویزیونی سپاه به شهادت رسید.  انتهای پیام/
3179091,حاجی‌صادقی: سردار نیلفروشان علمدار سیدحسن نصرالله بود,۲۴ مهر ۱۴۰۳ - ۱۰:۲۷,https://newsmedia.tasnimnews.com/Tasnim/Uploaded/Image/1403/07/24/1403072410224738331204034.jpg,به گزارش خبرنگار دفاعیخبرگزاری تسنیم، حجت الاسلام حاجی صادقی نماینده ولی فقیه در سپاه در‌ مراسم تشییع سردار شهید عباس نیلفروشان در میدان امام حسین در تهران گفت: سیدحسن نصرالله شهید نیلفروشان را رفیق و پشتوانه خود معرفی می‌کرد.  وی با اشاره به جایگاه والا و شجاعت سردار نیلفروشان گفت: حاج عباس عزیز، عالی‌ترین رتبه‌ای که می‌توانستید دریافت کنید، به شما مبارک باد. قبولی شما در سربازی ولایت نیز بر شما مبارک باد. شما آرزو داشتید که در راه نجات فلسطین شهید شوید و به این آرزو رسیدید. شما رفیق وفاداری برای سید حسن نصرالله بودید و در شهادت هم، رفیق و همراه ایشان شدید. شهادت برای سرداران همچون شما همیشه یک آرزو است. نماینده ولی فقیه در سپاه افزود: این شهید بزرگوار وقتی دید در میدان مبارزه، سیدحسن نصرالله او را می‌خواند و رهبر انقلاب نیز این ماموریت را به ایشان داده‌اند، در اوج درگیری‌ها بدون درنگ به میدان رفت و رفیق نیمه راه سیدحسن نشد ‌و تا شهادت با سید حسن ماند. حاجی صادقی ادامه داد: دشمن بداند اگر ما را بکشد مکتب مقاومت جان بیشتری می‌گیرد. امروز جبهه مقاومت با قدرت بیشتری به راه خود ادامه می‌دهد و تا نابودی دشمن لحظه‌ای کوتاه نخواهد آمد. مکتب امام حسین (علیه‌السلام) با شهادت‌ها جان دیگری می‌گیرد و مکتب حاج قاسم و حاج عباس زنده‌تر خواهد شد. نماینده ولی فقیه در سپاه با تأکید بر اهمیت شهادت و فداکاری در راه خدا افزود: سنگربانان تلاش و خدمت، در پایان عمر خود به اینجا می‌رسند که جانشان را در راه خدا فدای حقیقت کنند. این یک معامله با خداست و ما را از شهادت نمی‌ترسانید. خداوند شهادت را هدیه‌ای الهی می‌داند. وی در پایان تصریح کرد: حاج عباس نیلفروشان علمدار سید حسن نصرالله بود و ما با رهبری عزیزمان پیمان می‌بندیم که همانگونه که نماز جمعه اول در تهران به امامت ایشان برگزار شد، نماز جمعه دوم را هم در بیت‌المقدس و مسجد الاقصی و به امامت ایشان با حضور میلیون‌ها رزمنده برگزار خواهیم کرد. انتهای پیام/
3178971,تشییع شهید نیلفروشان در میدان امام حسین با حضور پزشکیان,۲۴ مهر ۱۴۰۳ - ۰۸:۵۹,https://newsmedia.tasnimnews.com/Tasnim/Uploaded/Image/1403/07/24/1403072410043359931203474.jpg,به گزارش خبرنگار سیاسیخبرگزاری تسنیم، مراسم تشییع پیکر سردار سرلشکر شهید عباس نیلفروشان مستشار ارشد نظامی سپاه پاسداران انقلاب اسلامی در لبنان که به‌همراه سید حسن نصرالله در جنایات 6 مهر 1403 صهیونیستها در ضاحیه بیروت به شهادت رسیده بود، در میدان آیینی میدان امام حسین(ع) تهران برگزار شد. . در این مراسم مسعود پزشکیان رئیس جمهور، سردار سرلشکر سلامی فرمانده‌کل سپاه، سردار قاآنی فرمانده نیروی قدس سپاه، حجت الاسلام اژه‌ای رئیس قوه قضاییه، سردار سرلشکر جعفری، سردار پاکپور فرمانده نیروی زمینی سپاه، محسن رفیقدوست، محمد مخبر، سردار نجات، سفیر یمن در تهران و جمعی از مسئولین لشکری و کشوری حضور یافته‌اند.  . . بر اساس این گزارش، پیکر شهید روز گذشته در نجف و کربلا طواف داده شد و بعد از تشییع در تهران، به مشهد و سپس برای تدفین به اصفهان منتقل خواهد شد. . به گزارش تسنیم، سردار نیلفروشان در سال 1345 در شهر اصفهان متولد شد، 14ساله بوده است که با دستکاری شناسنامه‌اش دو سال سن خودش را بالا می‌برد تا بتواند به جبهه برود، در ابتدا کار خود را با فرماندهی دسته در لشکر 14 امام حسین(ع) شروع می‌کند و تا سال 62 در همین لشکر می‌ماند، بعد از سال 62 به لشکر 8 نجف اشرف می‌رود و هم‌رزم شهید کاظمی می‌شود و با پایان دفاع  مقدس مسئولیت عملیات لشکر 8 نجف اشرف را به‌عهده می‌گیرد. وی از سال 84 به نیروی زمینی می‌‌رود و معاونت عملیات این نیرو می‌شود، پس از آن در دو مقطع به‌عنوان مسئول عملیات سپاه در لبنان ایفای نقش می‌پردازد و پس از آن برای دوره‌ای فرماندهی دانشگاه فرماندهی و ستاد سپاه پاسداران انقلاب اسلامی را به‌عهده می‌گیرد، اما پس از مدتی به معاونت عملیات کل سپاه می‌رود و جانشین معاون عملیات می‌شود. با تشکیل قرارگاه مرکزی امام حسین(ع) با حفظ سمت، جانشینی فرمانده‌کل سپاه در قرارگاه امام حسین‌(ع) را به‌عهده می‌گیرد و پس از انتصاب سردار سلامی به فرماندهی‌کل سپاه سردار عباس نیلفروشان از سال 1398 به سمت معاونت عملیات کل سپاه منصوب می‌شود. پس از شهادت سردار زاهدی در 13 فروردین امسال وی به‌عنوان فرمانده سپاه لبنان منصوب شد و در همین سمت به فیض شهادت نائل آمد. انتهای پیام/+
3178926,حضور سردار قاآنی در مراسم استقبال از پیکر شهید نیلفروشان,۲۴ مهر ۱۴۰۳ - ۰۴:۵۵,https://newsmedia.tasnimnews.com/Tasnim/Uploaded/Image/1402/01/19/1402011918163824527349874.jpg,به گزارش گروه دفاعیخبرگزاری تسنیم، سردار اسماعیل قاآنی فرمانده نیروی قدس سپاه و تنی چند از مسئولان لشکری و کشوری در مراسم استقبال از پیکر سردار شهید عباس نیلفروشان حضور یافتند. این در حالی است که در روزهای گذشته تعدادی از رسانه‌های صهیونیستی و معاند در خبرهایی ساختگی مدعی شهادت، مجروحیت و یا حتی مورد بازجویی قرار گرفتن فرمانده نیروی قدس سپاه شده بودند. . شهید نیلفروشان، مستشار ارشد سپاه در لبنان طی حمله جنگنده‌های رژیم صهیونیستی به ضاحیه بیروت به همراه سیدحسن نصرالله دبیرکل حزب الله به شهادت رسید. انتهای پیام/
3178923,پیکر سردار شهید عباس نیلفروشان وارد تهران شد,۲۴ مهر ۱۴۰۳ - ۰۳:۵۰,https://newsmedia.tasnimnews.com/Tasnim/Uploaded/Image/1403/07/21/1403072117080055731184714.jpg,به گزارش گروه دفاعیخبرگزاری تسنیم، پیکر سردار شهید سرافراز جبهه مقاومت «عباس نیلفروشان» پس از تشییع با شکوه در کربلای معلی و نجف اشرف از طریق فرودگاه مهرآباد وارد تهران شد. مراسم تشییع پیکر شهید نیلفروشان روز سه‌شنبه از ساعت 9 صبح از میدان امام حسین(ع) تا میدان شهدا با حضور گسترده مردم پایتخت برگزار می‌شود. همچنین مراسم وداع در روز چهارشنبه در اصفهان، تشییع و خاکسپاری بعدازظهر پنجشنبه 26 مهر ماه در اصفهان برگزار خواهد شد. گفتنی است شهید نیلفروشان در حمله تروریستی رژیم صهیونیستی به ضاحیه بیروت همراه با سیدحسن نصرالله دبیرکل حزب الله لبنان به شهادت رسید. انتهای پیام/
3178466,نصیرزاده: رژیم صهیونیستی ضربات جبران ناپذیری دریافت کرده است,۲۳ مهر ۱۴۰۳ - ۱۱:۵۴,https://newsmedia.tasnimnews.com/Tasnim/Uploaded/Image/1402/10/12/1402101213060312329111824.jpg,به گزارش گروه دفاعیخبرگزاری تسنیم، آیین آغاز سال تحصیلی 1403_1404 دانشگاه‌ صنعتی مالک اشتر با حضور امیر عزیز نصیرزاده وزیر دفاع و پشتیبانی نیروهای مسلح، جمعی از استادان، دانشجویان و مدیران در این دانشگاه برگزار شد. امیر نصیرزاده در این مراسم با اشاره به مسائل منطقه اظهار داشت: همانگونه که رژیم صهیونیستی در سال 2006 از محور مقاومت شکست خورد، امروز نیز در بسیاری از حوزه‌ها ضرباتی جبران ناپذیر دریافت کرده است. وزیر دفاع با بیان اینکه امروز انتظارات از دانشگاه‌های کشور به خصوص دانشگاه صنعتی مالک اشتر زیاد است، گفت: چشم امید کشور به دانشگاه‌ها هست که با ارتباط گیری با صنعت و با بکارگیری فناوری‌های جدید در رفع گلوگاه‌های صنعتی موثر عمل کنند و این مهم جز با برنامه ریزی، تلاش و کار جهادی انجام پذیر نیست. امیر نصیرزاده با بیان اینکه دانشگاه باید تولید علم کند، افزود: مقالات دانشجویان نباید تنها با معیارهایی که در خارج از کشور وجود دارد، سنجیده و داوری شود بلکه نتایج این مقالات باید در خدمت توسعه صنعتی و جهت بخشی به علوم نوین در کشور نیز استفاده شود. وزیر دفاع در ادامه این مراسم ضمن بیان تفاوت‌های ریشه‌ای نظام اسلامی با نظام غربی افزود: ما در جبهه حق و در مکتب امام حسین(ع) هستیم و باید با کار و تلاش 10 برابری دشمن را شکست دهیم و ان شاء الله عرصه را برای ظهور منجی عالم بشریت آماده کنیم و در این مسیر شما دانشجویان نقش بسیار پررنگ و با اهمیتی دارید. امیر نصیرزاده در پایان این مراسم یادآور شد: در دانشگاه علاوه بر فعالیت های علمی، فعالیتهای تربیتی و فرهنگی نیز باید از امتیاز بالایی برخوردار باشند زیرا  دشمن در این حوزه نیز در حال تهاجم به کشور است و شما دانشجویان باید در خط مقدم این عرصه با دشمن مقابله کنید. انتهای پیام/
3178284,ویترین تسنیم شماره ۷۶۰,۲۳ مهر ۱۴۰۳ - ۰۸:۵۳,https://newsmedia.tasnimnews.com/Tasnim/Uploaded/Image/1403/09/18/1403091822152442531637813.jpg,هر روز بخشی از مهمتریناخبارو گزارش‌های تسنیم را در ویترین تسنیم ببینید: 1- ضربه مهلک حزب‌الله به تیپ گولانی/ 15 کشته و 67 زخمی تاکنون 2- «تاد»؛ الماس فریب آمریکایی برای اسرائیل در برابر فتا 3- ستون فقرات اقتصاد اسرائیل زیر آتش حزب‌الله/ حیفا کجاست؟ 4- سردار نیلفروشان می‌دانست در بیروت شهید می‌شود|گفتگو با اشتری  انتهای پیام/+
3177206,حاجی‌زاده: هرگونه خطا را باضربه پشیمان‌کننده پاسخ می‌دهیم,۲۲ مهر ۱۴۰۳ - ۲۰:۰۰,https://newsmedia.tasnimnews.com/Tasnim/Uploaded/Image/1403/07/15/1403071514184749331145294.jpg,"به گزارش گروه دفاعیخبرگزاری تسنیم، سردار امیرعلی حاجی‌زاده فرمانده نیروی هوافضای سپاه پاسداران انقلاب اسلامی، طی پیامی از پیام‌های محبت‌آمیز مسئولان و ملت شریف ایران در پی دریافت نشان فتح از سوی رهبر معظم انقلاب اسلامی صمیمانه تشکر کرد. متن این پیام به‌شرح زیر است: بسم اللّه الرّحمن الرّحیم سلام علیکمبا کمال مسرت و در پاسخ به پیام‌های محبت‌آمیز مسئولان محترم کشوری و لشکری و آحاد ملت شریف ایران که حاکی از قدرشناسی آنان از رزمندگان گمنام و پرشمار نیروی هوافضای‌ سپاه پاسداران انقلاب اسلامی می‌باشد، صمیمانه‌ تقدیر و تشکر می‌نمایم. بی تردید ""عملیات موفق وعده صادق2"" که با هدف حداقل مجازات رژیم منحوس و جنایتکار صهیونیستی در به شهادت رساندن میهمان عزیز کشورمان ""دکتر اسماعیل هنیه"" و ""سید مقاومت سید حسن نصرالله"" و جمع کثیری از مظلومان غزه و لبنان انجام گرفت، با تصمیم یکپارچه مسئولان نظام مقدس جمهوری اسلامی ایران، تصویب شورای‌عالی امنیت ملی کشور و حمایت بی‌دریغ ریاست محترم جمهوری و تأیید و هدایت فرمانده معظم کل قوا (مدّ ظلّه العالی) صورت گرفت. سبزپوشان نیروی هوافضای سپاه در کنار سایر نیروهای مسلح جمهوری اسلامی ایران با آمادگی و هوشیاری و با چشمانی باز، مراقب هستند تا در صورت هرگونه خطا از سوی دشمنان این مرز و بوم، پاسخی سخت و پشیمان‌کننده بر پیکر پوسیده و رو به اضمحلال دشمن وارد نمایند. نصر من اللّه و فتح قریبموفق و سربلند باشید ان‌شاءالله سرتیپ پاسدار امیرعلی حاجی‌زادهفرمانده نیروی هوافضای سپاه پاسداران انقلاب اسلامی انتهای پیام/+"
3176915,«تاد»؛ الماس فریب آمریکایی برای اسرائیل در برابر فتاح,۲۲ مهر ۱۴۰۳ - ۱۴:۴۸,https://newsmedia.tasnimnews.com/Tasnim/Uploaded/Image/1403/07/22/1403072214264976331191044.jpg,گروه دفاعیخبرگزاری تسنیمـ سید محمد طاهری:امروز گزارشی در رسانه‌ها مبنی بر استقرار سامانه ضدموشکی «تاد» در سرزمین‌های اشغالی منتشر شد. تایمز اسرائیل در خبری به نقل از کانال 12 این رژیم مدعی شد آمریکا قصد دارد به‌منظور تقویت پدافند هوایی رژیم صهیونیستی سامانه ضد موشکی تاد را در سرزمین‌های اشغالی مستقر کند.  این خبر در حالی منتشر می‌شود که حدود 12 روز پیش موشکهای سپاه پاسداران انقلاب اسلامی در جریان عملیات و عده صادق2 به‌خوبی از سد سامانه‌های پدافند موشکی اسرائیل عبور کردند و بر اساس برآوردهای انجام‌شده خسارات قابل‌توجهی به پایگاه‌های هوایی و رادارهای ارتش رژیم صهیونیستی وارد کردند. حال به‌نظر می‌رسد بر اثر این عملیات، خسارات قابل‌توجهی به شبکه راداری و پدافندی رژیم صهیونیستی وارد شده است که  برای تقویت شبکه پدافند هوایی مقابل موشک‌های ایرانی دست به دامان آمریکایی‌ها شده است، اما این تقویت فایده چندانی برای اسرائیلی‌ها ندارد چون آمریکایی‌ها هم سامانه پدافندی برای مقابله با موشک‌های بالستیک هایپرسونیک در اختیار ندارند. رادار باند X سامانه تاد موسوم به TPY-2 سامانه تاد یک سامانه دفاع ضدموشکی ساخت کارخانه لاکهیدمارتین است که در سال 2008 رسماً وارد خدمت در ارتش آمریکا شد. این سامانه از چهار جزء اصلی شامل رادار TPY-2، مرکز فرماندهی و کنترل،‌ پرتابگرها و موشک رهگیر تشکیل شده است. رادار این سامانه قادر است از فاصله 1000کیلومتری اهداف را کشف کند و برد موشک این سامانه نیز 200 کیلومتر است و از یک موتور راکتی سوخت جامد با نازل متحرک بهره می‌برد که سرعت این موشک را به حدود 8 ماخ می‌رساند. پرتابگر سامانه تاد هر آتش‌بار سامانه تاد معمولاً از شش تا هشت پرتابگر تشکیل می‌شود که هرکدام قادر به شلیک 8 موشک هستند به این ترتیب یک آتش‌بار سامانه تاد توانایی شلیک 64 موشک را دارد، بارگذاری مجدد هر پرتابگر نیز حدود 30 دقیقه طول می‌کشد. عملکرد سامانه تاد نیز مانند سایر سامانه‌های پدافندی است یعنی پس از آنکه رادار، هدف را کشف و محل مناسب برای برخورد با آن را بر اساس سرعت،‌ ارتفاع و مسیر حرکت آن محاسبه کرد، اطلاعات را به مرکز فرماندهی و کنترل سامانه می‌دهد و این مرکز هم بهترین پرتابگر را برای درگیری با موشک مهاجم انتخاب و دستور شلیک را صادر می‌کند و همچنین اطلاعات لازم برای هدایت موشک را تا لحظه برخورد به آن منتقل می‌کند. نحوه عملکرد سامانه تاد اما نکته‌ای که در این بین وجود دارد آن است که این سامانه‌ زمانی قادر به رهگیری هدف است که موشک فاز میانی حرکت خود را طی می‌کند و چنانچه تغییری در مؤلفه‌های حرکتی موشک رخ دهد سامانه دچار خطا خواهد شد. برای جبران این خطا سامانه باید مجدداً موفق به کشف و ردگیری موشک مهاجم شود و در صورت موفقیت اگر باز هم موشک مهاجم تغییر مسیر شدید دهد قفل راداری احتمالی شکسته می‌شود و فرایند باید مجدداً تکرار شود، حال سامانه پدافندی بر اساس کدام موقعیت لحظه‌ای، موشکهای خود را روانه کند؟  موشک فتاح از فاصله 1400کیلومتری به‌سمت هدف شلیک می‌شود و زمانی توسط رادار سامانه تاد شناسایی می‌شود که درست در فاز میانی حرکت خود قرار دارد. با توجه به برد موشک‌های سامانه تاد این سامانه زمانی قادر به ردگیری موشک خواهد بود که هدف در فاز میانی حرکت خود قرار دارد و در زمانی قادر به شلیک است که موشک در فاز پایانی حرکت خود قرار دارد و چنانچه در این مرحله موشک قادر به تغییر مانورهای سنگین و دستیابی به سرعت‌های هایپرسونیک باشد؛ رهگیری آن برای سامانه پدافندی تقریباً غیرممکن خواهد بود. البته در پوشش بدنه موشک فتاح از مواد جاذب امواج رادار هم استفاده شده است که هم سبب کاهش برد مؤثر و هم سبب ایجاد خطا در محاسبات می‌شود اما به‌عنوان یک فرض کمک‌کننده به تعادل مسئله، فرض می‌شود که فتاح در بیشترین برد سامانه دشمن کشف شود. هرچند این رادارها هدف را به‌صورت لحظه‌ای رصد و تغییرات مسیر پروازی موشک مهاجم را به موشک پدافندی ارسال می‌کنند،‌ اما اگر این تغییرات چیزی فراتر از بازه سرعتی قابل تشخیص رادار و یا سرعت موشک پدافندی باشد، این سامانه‌ها دیگر قادر به رهگیری و انهدام موشک نیستند. در صورت شلیک موشک پدافندی، امکان تغییر مسیر برای این موشک ـ به‌سبب اینکه در حال صرف انرژی پیشران برای غلبه بر جاذبه زمین و کسب سرعت به‌صورت توأمان است ـ به‌میزان کمی وجود دارد و با اجرای دو یا سه مانور سنگین توسط موشک هایپرسونیک مانوردهنده عملاً موشک پدافندی انرژی کافی برای ادامه تعقیب و رفتن به‌سمت مختصات جدیدی که معلوم نیست چند لحظه دیگر اعتبار دارد، نخواهد داشت، موضوعی که دقیقاً در طراحی موشک مانورپذیر فتاح رعایت شده است. سر جنگی موشک فتاح با موتور سوخت جامد کروی موشک فتاح از زمان شلیک تا فاصله 500کیلومتری هدف (دوسوم مسیر حرکت موشک) در یک مسیر مشخص و با سرعت معینی حرکت می‌کند، اما درست در یک‌سوم پایانی مسیر خود، با روشن شدن موتور سوخت جامد مجهز به نازل متحرک به‌ناگاه هم سرعت خود را به حدود سه برابر سرعت اولیه افزایش می‌دهد و هم شروع به مانور و تغییر مسیر می‌کند و همین امر موجب خطا در محاسبات سامانه‌های پدافندی می‌شود. علاوه بر این سرعت موشک‌های سامانه تاد نهایتاً 8 ماخ است در صورتی که سرعت موشک فتاح در فاز نهایی به 13 تا 15 ماخ می‌رسد؛ به این ترتیب پیش از آنکه موشک سامانه‌های پدافندی به محل برخورد به موشک فتاح برسد، این موشک از آن محل عبور کرده است و آنها قادر به انهدام این موشک نخواهند بود.  سایت دیفنس نیوز سال گذشته در گزارشی عنوان کرد که وزارت دفاع آمریکا به کنگره این کشور گزارش داده است توسعه موشک‌های هایپرسونیک توسط چین یک تهدید‌ جدی است و خواستار تخصیص بودجه بیشتر برای توسعه سامانه پدافندی ضد موشک‌های بالستیک شده بود. بر اساس برآورد پنتاگون آنها قادر نخواهند بود تا سال 2034 به سامانه پدافندی برای مقابله با موشک‌های هایپرسونیک دست یابند. حال به‌نظر می‌رسد تا سال 2034 سامانه پدافندی که بتواند مقابل موشک‌های هایپرسونیک مقاومت کند وجود نخواهد داشت و استقرار سامانه تاد در اسرائیل کمک شایانی به رژیم صهیونیستی برای مقابله با موشک‌های بالستیک ایرانی نخواهد کرد. انتهای پیام/+
3176271,سردار نیلفروشان می‌دانست در بیروت شهید می‌شود|گفتگو با اشتری,۲۲ مهر ۱۴۰۳ - ۱۱:۱۵,https://newsmedia.tasnimnews.com/Tasnim/Uploaded/Image/1403/07/09/1403070917105361231098864.jpg,"گروه دفاعیخبرگزاری تسنیمـ سیدمحمد طاهری:ششم مهرماه در جریان حمله رژیم صهیونیستی به منطقه ضاحیه بیروت سیدحسن نصرالله دبیرکل حزب‌الله لبنان و سردار عباس نیلفروشان مستشار عالی سپاه پاسداران انقلاب در لبنان به‌همراه جمعی از فرماندهان مقاومت به شهادت رسیدند. سردار نیلفروشان که تا پیش از این سمت معاونت عملیات کل سپاه پاسداران انقلاب اسلامی را عهده‌دار بود، از جمله رزمندگان اصفهانی بود که از 14سالگی وارد دفاع مقدس شده و تا زمان شهادت مسئولیت‌های مختلفی را در سپاه پاسداران انقلاب اسلامی به‌عهده گرفته بود. دوران مسئولیت وی در معاونت عملیات سپاه همزمان با دوران فرماندهی سردار حسین اشتری در نیروی انتظامی بود ودر این دوران همکاری تنگاتنگی بین این دو همرزم قدیمی به‌خصوص در سال‌های 98 و 1401 وجود داشت. علاوه بر این سردار اشتری به‌سبب مسئولیت‌های مختلفش در سپاه و بعد نیروی انتظامی،‌ همکاری‌هایی با جبهه مقاومت داشته بود که همین امر سبب‌ساز آشنایی وی با شهید سیدحسن نصرالله شده بود،به همین جهت طی گفتگویی باسردار حسین اشتری مشاور رئیس ستادکل نیروهای مسلح، به بررسی ابعاد شخصیتی شهید نیلفروشان و شهید نصرالله پرداخته‌ایم که در ادامه، متن کامل این گفتگو را می‌خوانید: تسنیم: به‌عنوان سؤال اول بفرمایید آشنایی شما با شخصیت سیدحسن نصرالله و همچنین سردار نیلفروشان از کجا آغاز شد. سردار اشتری:شهادت آنها هم ضایعه‌ای بود برای امت اسلامی و هم نویدبخش پیروزی مسلمانان بر رژیم صهیونیستی که ان‌شاءالله خون پاک این شهدای عزیز همانطور که ما در دفاع مقدس هم این را تجربه کردیم، باز پیروزی را مثل گذشته نصیب جبهه مقاومت حزب‌الله و مسلمانان در مقابل رژیم کودک کش صهیونیستی کند. در خصوص حاج عباس نیلفروشان باید عرض کنم که، ایشان از دوستان قدیمی ما در سپاه پاسداران بودند. دورانی را در لشکر ما (لشکر 14 امام حسین(ع)) و بیشتر در لشکر 8 نجف اشرف در کنار سردار رشید اسلام شهید حاج احمد کاظمی بودند و در دوران دفاع مقدس بیشتر در آن یگان مشغول خدمت بود. از جمله رزمندگانی بود که در آن سنین پایین به جبهه آمده بودند و واقعا می‌توانیم بگوییم جوانی ایشان در دفاع مقدس شکل گرفت و در حدود 8 سال دفاع مقدس ایشان مشغول دفاع بودند. لذا یکی از رزمندگان و پاسدارانی که با اخلاص تمام در دفاع مقدس حضور داشت حاج عباس نیلفروشان بود. آشنایی ما یک بخشش به همان دوران مقدس برمی‌گشت اما ارتباط بیشتر ما بعد از آن بود و مسئولیت‌هایی که ایشان در سپاه پاسداران داشتند. مانند زمانیکه در نیروی زمینی و یک مدتی رئیس دانشکده فرماندهی ستاد دافوس شدند، بعد از آن هم معاون عملیات سپاه بودند. چند سالی را هم در لبنان در حال رفت و آمد بودند و ارتباط ما هرچه جلوتر می‌رفت بیشتر می‌شد. در برخی از جلسات زودتر همدیگر را می‌دیدیم مانند بعضی از جلسات شورای امنیت کشور یا جلساتی که در ستاد کل نیروهای مسلح تشکیل می‌شد. ایشان از طرف سپاه شرکت می‌کرد و همدیگر را می‌دیدیم. سعی می‌کردیم هر دو هفته یک بار  همدیگر را ببینم. هرچقدر که می‌گذشت علاقه‌مان به این دو بزرگوار یعنی شهید زاهدی و شهید نیلفروشان بیشتر می‌شد. البته بنده سردار زاهدی را از دوره‌ای که در لشکر امام حسین(ع) بودند خدمتشان ارادت داشتم.  هر موقعی که جلسه‌ای داشتیم، آقای نیلفروشان یادی از دفاع مقدس می‌کرد. با اینکه ما از دوره دفاع مقدس فاصله گرفته بودیم و سالها گذشته بود ولی ایشان همیشه آن زمان را یاد می‌کرد و این روحیه جهادی و انقلابی خودش را واقعا همه جوره حفظ کرده بود. یعنی افتخارش به رزمنده بودنش بود. افتخارش این بود که در جبهه مقاومت مدتی با سیدحسن نصرالله بوده و آنجا در خدمت حزب‌الله لبنان به عنوان مستشار نظامی سپاه حضور داشته است. واقعا من در ایشان می‌دیدم که عاشق جهاد و شهادت بود خصوصا جهاد در مقابل کفر به شکل مستقیم. اینکه در کنار حزب‌الله به شکل مستقیم با رژیم صهیونیستی در جنگ است و مقابله می‌کند را افتخار خودش می‌دانست. می‌گفت حتی الان از دوران دفاع مقدس برای من شیرین‌تر است که در این جبهه باشم و جانم را در این راه برای رضای خدا بدهم و در این سنگر حضور داشته باشم. ما بعضی مواقع به او می‌گفتیم که از آن پاسداران 58، 59 هستی و خلق و خویت مثل آنها باقی مانده است حاج عباس آقا! موقعی که بعد از شهادت سردار زاهدی بنا شد ایشان به لبنان برود با هم جلسه داشتیم و صحبت کردیم، با آمادگی کامل این مسئولیت را پذیرفته بود. تسنیم: فعالیت قبلی‌شان باعث شده بود که شناخت دقیق از مقاومت داشته باشد؟ سردار اشتری:باید کسی به آنجا می‌رفت که شناخت داشته باشد. ایشان چند سالی را در لبنان و سوریه بود. شهید بزرگوار سیدحسن نصرالله به اسم او و خانواده‌اش را می‌شناخت. این خیلی مهم بود. به منطقه و فرماندهان حزب‌الله آشنا بود. آقای سیدحسن نصرالله ایشان را تایید می‌کرد. باید کسی می‌رفت که این ویژگی‌ها را داشته باشد و این ویژگی‌ها در ایشان بود و واقعا هم کارهای خوبی را انجام دادند. شهید نیلفروشان یک استراتژیست قوی بود سردار نیلفروشان فرماندهی بود که از رده‌های پایین شروع کرده بود و به مسئولیت‌های بالا آمده بود. از یک رزمنده داوطلب که در حدود 14 سالگی به جبهه رفته بود و آن موقع هنوز عضو سپاه نبود و یک رزمنده عادی بود تا اینکه در لشکر 8 نجف اشرف مسئولیت بگیرد و معاون عملیات این لشکر شود. رشد ایشان یک رشد منطقی و خوب بود و در طول آن سالها آبدیده شده بود. او یک فرماندهی بود که هم از نظر راهبرد حرفی برای گفتن داشت و توانمند بود هم در تاکتیک و هم در عملیات. بعضی از فرماندهان ما که خیلی هم برایمان محترم هستند یک بُعد و دو بُعد را دارند اما یکی از کسانی که در حوزه دفاع مقدس چند بُعدی بود، حاج عباس بود. همزمان که یک استراتژیست قوی بود در میدان و در صحنه هم می‌توانست تصمیم‌گیری خوبی داشته باشد. تسنیم: در مدتی که شما فرمانده فراجا بودید و ایشان هم معاون عملیات سپاه بودند، باعث شده بود که در رفع بحران‌های امنیتی و مشکلاتی که در کشور پیش می‌آمد اقدامات مشترکی داشته باشید؟ اینجا هم اثراتی از ویژگی‌های سردار نیلفروشان مشاهده کردید؟ سردار اشتری:وقتی یک نفر باشد که در سطح راهبرد، تاکتیک و عملیات حرف برای گفتن داشته باشد مطمئنا در این بحران‌‌ها خوب می‌درخشد. ما چند بحران را در سالهای گذشته مانند سال‌های 1401 و 98 با ایشان طی کردیم. ایشان می‌آمد و در جلسات شورای امنیت شرکت می‌کرد و نظرات خوبی داشت. مدیریت میدان را فرماندهی کل سپاه به ایشان سپرده بود لذا در صحنه وقتی که نیروهای بسیجی و یا جاهایی که یگان‌های سپاه لازم بود که حضور داشته باشند ایشان بخوبی همکاری و مدیریت می‌کرد.  کاملا هماهنگ عمل می‌کرد و روحیه تعاملی داشت. اگر این روحیه را نداشت نمی‌توانست از ظرفیت‌ها استفاده کند. شهید نیلفروشان بخوبی بحران را می‌شناخت. یکی از ویژگی‌هایی که بعضی از فرماندهان ما دارند این است که در بحران‌‌ها خوب می‌توانند عمل کنند. یکی از رشته‌هایی که در بعضی از دانشگاه‌های نظامی و انتظامی ما تدریس می‌شود رشته مدیریت بحران است حتی در دانشگاه‌های عمومی نیز این رشته تدریس می‌شود. ایشان کسی بود که می‌توانست به خوبی در بحران حضور پیدا کند و برای پیشگیری و خنثی سازی بحران، فضا را مدیریت کند. ما ظرفیت و توان، فکر و اندیشه ایشان را در میدان می‌دیدیم که خیلی خوب می‌تواند با آن تعامل و تجربه‌ و شجاعتی که دارد بحران را مدیریت کند. او در کنار اینکه اندیشه‌ای قوی و از نظر علمی مطالعات خوبی داشت، تجربه‌اش هم خیلی خوب بود، از طرفی شجاعت میدانی‌اش را هم داشت. ایشان آن اقتدار و هوشمندی‌اش را با آن شجاعتی که در میدان داشت نشان می‌داد و واقعا یک مدیر موفق بود و ما صحنه‌های مختلفی را از ایشان دیدیم که می‌توانست به خوبی با کمترین هزینه و کمترین خسارت‌ها یک بحران را مدیریت کند. حتی در جلساتی که با حضور بسیاری از مسئولان عالیرتبه کشور تشکیل می‌شد نظراتی که ایشان می‌داد مورد توجه قرار می‌گرفت. سطح ایشان یک سطح عالی بود. وقتی هم به لبنان رفت همه تجارب دفاع مقدس، جبهه مقاومت و مدیریت‌ بحران را به کار گرفت و شهید بزرگوار سیدحسن نصرالله هم از ایشان و نظرات و ایده‌هایش استقبال می‌کرد. در جلساتی هم که با ایشان داشتیم مشخص بود در همین مدت کوتاه موفق بوده و کارها را خوب توانسته پیش ببرد. . تسنیم: به سابقه آشنایی شما با شهید نصرالله بپردازیم با ایشان از کی آشنا شدید؟ سردار اشتری:آقای سیدحسن نصرالله یک چهره ملی و بین‌المللی بودند. ما ایشان را از همان اوایلی که در لبنان فعالیت خودشان را شروع کرده بودند و قبل از اینکه حزب‌الله در عمل شکل بگیرد و آنجا مشغول بودند، می‌شناختیم اما شناخت ما یک طرفه بود و ما یک شناخت نسبی به ایشان داشتیم اما اینکه حضوری و ملاقاتی با ایشان داشته باشیم این نبود. درهمان دیدار اول مجذوب شخصیت سید حسن شدم من تقریبا حدودا 20 سال پیش سفری را به سوریه و لبنان داشتم و برای اولین بار خدمت ایشان رسیدم و از نزدیک با هم روبرو شدیم. آن جلسه اول واقعا من جذب اخلاق ایشان شدم، آقای سیدحسن نصرالله یک جاذبه‌ای داشت این هم لطف الهی بود. او یک فرمانده مقتدری بود که مستقیم در مقابل رژیم صهیونیستی و آمریکا ایستاده بود، وقتی شما با ایشان دیدار داشتید سادگی، اخلاص و تواضع در ایشان می‌دیدید و در مقابل همه یک تواضعی داشت، لذا آن مسئولیتش باعث نمی‌شد که روحیه‌اش تغییر کند. ما هم شیفته اخلاق ایشان شدیم و هم از نظر سیاسی به دلیل ارادتی که ایشان نسبت به حضرت آقا داشتند، من خیلی به ایشان ارادت داشتم و خدمت ایشان هم گفتم که حاج آقا سیدحسن نصرالله، من بخش عمده‌ای از ارادتم نسبت به شما قبل از اینکه شما را ببینم بخاطر این ارادتی است که شما به‌‌ آقا دارید. یعنی شما خودتان را در مقابل آقا، سرباز می‌دانید.  به ایشان گفتم شما اینقدر به آقا ارادت دارید که به همین جهت شما را خیلی دوست داریم. اولین مطلبی که صریح به ایشان گفتم این بود که شخصیت شما برای ما خیلی خوب است در جبهه مستقیم با کفر می‌جنگید و این برای ما خیلی ارزشمند است ولی این ارادتی را که نسبت به آقا دارید من را مجذوب شما کرده است که ایشان می‌گفت سرباز آقا هستم. من کمترین هستم. عباراتی را به کار برد و اینکه سرباز آقا هستم را چندین بار تکرار کرد. در کنارش وقتی که وضعیت منطقه را از ایشان می‌پرسیدیم یا بحران‌هایی که در منطقه هست را خیلی خوب تحلیل می‌کرد. به هر صورت درخصوص جبهه مقاومت در عراق، سوریه، لبنان، فلسطین، موضوعاتی که در یمن و ... بود وقتی با ایشان صحبت می‌کردیم، به کل جبهه مقاومت خیلی مسلط بود. تحلیلی که ایشان در خصوص منطقه داشت بسیار تحلیل قوی و کاربردی بود و تصمیماتی هم که هر موقع برای دفاع از کشور و دین اسلام و اعتقادات و ارزش‌ها داشت، خردمندانه بود. یعنی فرمانده شجاع و واقعا مجاهد فی سبیل‌الله بود و کاملا مسلط به منطقه عمل می‌کرد و به هیچ عنوان احساسی عمل نمی‌کرد. من چند بار با ایشان ملاقات داشتم. سال گذشته آخرین باری بود که من خدمت ایشان رسیدم و از نزدیک ایشان را زیارت کردم و هر وقت می‌رفتیم واقعا اشتیاق ما برای زیارت کردنش بیشتر می‌شد. تسنیم: چند عکس بود که شما، شهید نصرالله و آقای زاهدی هستند. یک عکس هم با آقای نیلفروشان دارید که عمق رفاقت شما با آقای نیلفروشان را نشان می‌دهد خاطره این عکس‌ها را بفرمایید. سردار اشتری:من هم دوران شهید حجازی و هم دوران آقای سردار زاهدی چند مرحله به لبنان رفتم. هر وقت می‌رفتیم یک درخواستمان این بود که امکان زیارت سیدحسن نصرالله فراهم شود یا یک زمانی برویم که بتوانیم خدمتشان برسیم. هم شهید حجازی و هم شهید زاهدی مقدماتش را آماده می‌کردند یا یک مرحله بود که خود آقای سردار حاج قاسم سلیمانی ترتیب این ملاقات را داده بودند. باید قبل از آن به این بزرگواران می‌گفتند و هماهنگ می‌شد. خوشبختانه خدمت سیدحسن گفته بودند و ایشان هم استقبال کرده بودند البته بزرگواری ایشان بود و ما خدمت ایشان می‌رفتیم.  یک بار با آقای حجازی می‌رفتیم خدمت سیدحسن نصرالله، گفتم آقای حجازی فرمانده ما بودند در نیروی مقاومت و من یک مدتی آنجا بودم. تسنیم: شما یکی از معاونت‌ها بودید؟ سردار اشتری:بله!‌ این را که گفتم، ایشان (سید حسن نصرالله) گفتند که آقای حجازی فرمانده ما هم هستند! البته من دوره آقای زاهدی که رفتم هم گفتم آقای زاهدی هم فرمانده من بود و به شوخی گفتم که هرکس که می‌آید اینجا فرمانده ما بوده، واقعا هم هر دو نفرشان فرمانده ما بودند. ایشان از هر دوی این بزرگواران به خوبی یاد کردند هم از شهید حجازی و هم شهید زاهدی که اینها واقعا فرماندهان خیلی خوبی برای ما هستند.  ما ملاقات‌هایمان اصولا به اتفاق این عزیزان بود. در این دیدارها بحث‌هایی راجع به موضوعات داخلی ایران و فراجا هم مطرح می‌شد و این نشان می‌داد ایشان اشراف خوبی به مسائل ایران دارند و خیلی کامل موضوعات را تحلیل می‌کرد. همه موارد را می‌دانست و قدرت تجزیه و تحلیل خیلی خوبی داشت. زمانیکه درباره مسائل منطقه از ایشان سوال می‌کردیم یا مثلا درباره عراق از سیدحسن نصرالله پرسشی داشتیم، ایشان بخوبی مسائل را تحلیل می‌کردند و این نشان از هوش و استعداد و دقت و اشراف ایشان بود. هر وقت ایشان را می‌دیدیم افتخار می‌کردیم به چنین فرمانده شجاعی که چند بُعدی است. ابعاد مختلف این شخصیت را که می‌دیدیم تعجب می‌کردیم و از این جهت باید خدا را شکر کنیم که چنین افرادی را داریم. در سالهای اخیر خیلی مشکلات در لبنان بود و این حزب‌الله بود که در مقابل این توطئه‌ها ایستادگی کرد. تسنیم: حضرت آقا هم در پیام اخیرشان اشاره کردند که حزب‌الله عزت را به لبنان برگرداند. سردار اشتری:بله. یعنی مردم لبنان واقعا خودشان را مدیون حزب‌الله می‌دانستند نه فقط شیعه‌ها، اهل سنت هم همینطور. در لبنان مسیحی زیاد است اینها همه به آقای سید‌حسن نصرالله ارادت داشتند و خودشان را به او مدیون می‌دانستند. حضور حزب‌الله باعث امنیت لبنان بود نه باعث ناامنی. برخلاف چیزی که رژیم صهیونیستی تبلیغ می‌کند، حضور اینها و مسلح بودن اینها آرامش‌آفرین بود و امنیت را ارتقاء می‌داد. الحمدالله تا الان هم محکم ایستاده است و هنوز هم اینطور است و الان لایه‌های میدانی خیلی قوی‌تر از گذشته دفاع می‌کنند. حتی عزیزانی که به شهادت رسیدند که واقعا این خسارتی بود ولیکن آنهایی که جایگزین شدند خیلی با توان بیشتر و جوان‌تر هستند و با انرژی بیشتر الان دفاع می‌کنند و جای دلگرمی دارد. . «پایان مأموریت من گلزار شهدای اصفهان است» تسنیم: ممنونم که وقتتان را در اختیار ما قرار دادید اگر نکته پایانی دارید بفرمایید. سردار اشتری:در مدتی که سردار نیلفروشان به لبنان تشریف برده بودند من چند بار ایشان را زیارت کردم. خیلی علاقه‌مند بودم که هر وقت می‌رسد ایشان را ببینم، اما نمی‌شد خیلی راحت تماس بگیریم، ولی قرار شد که وقتی آمد یک پیامی بدهد، یا من می‌‌رفتم خدمت ایشان یا ایشان لطف می‌کردند و می‌آمدند. من سری قبل که ایشان را دیدم تقریباً فکر می‌کنم کمتر از دو ماه باشد و همان تصویری که شما می‌گویید، صبحانه‌ای خدمت ایشان بودیم و پیش ما تشریف آوردند شاید دو سه ساعتی بود. ایشان مطرح کردند که سردار سلامی به او گفته‌ است؛ ""بالاخره شما آنجا (لبنان) هستید ولی باید بعداً برگردید!""  من این‌گونه برداشت کردم که می‌گوید؛ ""ما به شما در سپاه نیاز داریم.""، سردار نیلفروشان گفتند؛ ""من به سردار سلامی گفتم؛ «سردار! مأموریت من در بیروت، پایانش گلستان شهدای اصفهان است.»""، یعنی؛ «من با شهادت برمی‌گردم»! ایشان گفتند؛ «من می‌روم بوستان شهدا». صحبتش این بود؛ «پایان کار من همین‌جاست و من تا شهادت می‌ایستم.»، خیلی عاشق شهادت بودند و این حرف را زد. من به ایشان گفتم؛ ""حاج عباس، خیلی نوربالا می‌زنی! این حرف‌ها را نزن.""، گفت؛ «نه.»، من هم گفتم؛ ""پس یک عکس با شما بگیریم.""، پیشانی‌اش را بوسیدم و همان موقع دوستان آمدند و موقع خداحافظی ایشان بود،‌ تصویر آنجا گرفته شد. عباراتی که ایشان به‌کار می‌برد از تواضع ایشان بود، یعنی واقعاً ایشان در عین حال که یک فرمانده رشید و شجاع و استراتژیست بود، اخلاص و توکل ایشان به خداوند و مردم‌داری‌اش هم خاص بود، اخلاص خیلی به ایشان کمک کرد و واقعاً لایق این شهادت بود و مزد خودش را گرفت. هرچند ما و  جبهه مقاومت  از اینها محروم شدیم ولیکن ایشان پاداش خودش را گرفت، یعنی یک ذره دنبال چیز دیگری نبود، این مسیر را برای دفاع جانانه و شکست دشمن رفته بود. حزب‌الله یکی از اهدافش این بوده که فلسطین اشغالی در دست مردم باشد،اما رژیم صهیونیستی دنبال زدن و کشتن مردم است. حزب‌‌الله به هدف خودش رسیده است و بسیاری از شهرک‌نشینان شمال فلسطین را تخلیه کردند و از این طرف هم که حزب‌الله سر جای خودش است، درست است که فرماندهان خودش را از دست داده است اما صهیونیستها به هدفشان نرسیده‌اند. این اخلاص و این روحیه خیلی مهم بود، ما امیدواریم که شرمنده شهدای عزیزمان نشویم، دوم اینکه دست ما را هم بگیرند به ما کمک کنند و ان‌شاءالله ما هم بتوانیم مسیر آنها را برویم و ان‌شاءالله جبهه مقاومت هم که آقا فرمودند و حزب‌الله به پیروزی می‌رسد و ما این را می‌بینیم. ما در طول جنگ تحمیلی مواقعی داشتیم که در یک عملیات چندین هزار نفر از رزمندگان ما و فرماندهان ما همه شهید شدند اما جایشان پر شد و قوی‌تر شدند و آخر سر هم پیروزی از آن رزمندگان ما بود، در این جنگ و جبهه هم ان‌شاءالله این پیروزی است و امیدواریم که ما هم بتوانیم وظیفه‌مان را انجام بدهیم. انتهای پیام/"
3176611,تشییع پیکر شهید نیلفروشان در نجف و کربلا/ جزئیات مراسم,۲۲ مهر ۱۴۰۳ - ۰۹:۲۸,https://newsmedia.tasnimnews.com/Tasnim/Uploaded/Image/1403/09/18/1403091822152442531637813.jpg,به گزارش گروه دفاعیخبرگزاری تسنیم، روابط عمومی کل سپاه در اطلاعیه‌ای زمان مراسم تشییع و خاکسپاری سرلشکر پاسدار شهید عباس نیلفروشان مستشار عالی جمهوری اسلامی ایران در لبنان را اعلام کرد. متن این اطلاعیه به شرح زیر است: بسم الله الرحمن الرحیم به اطلاع مردم قدرشناس و شهید پرور ایران اسلامی می رسد؛ مراسم تشییع و خاکسپاری سردار رشید و اندیشمند، سرلشکر پاسدار شهید عباس نیلفروشان مستشار عالی جمهوری اسلامی ایران در لبنان بشرح زیر خواهد بود؛ روز دوشنبه 23 مهر ماه پس از انتقال پیکر مطهر شهید، مراسم تشییع و طواف در شهرهای نجف، کربلا و مشهد برگزار می شود. روز سه شنبه 24 مهر ماه ساعت 9 صبح مراسم تشییع در میدان امام حسین علیه السلام تهران برگزار خواهد شد. مراسم وداع در روز چهارشنبه در اصفهان، تشییع و خاکسپاری در بعد از ظهر پنجشنبه 26 مهر ماه در اصفهان برگزار خواهد شد. انتهای پیام/
3176573,ویترین تسنیم شماره ۷۵۹,۲۲ مهر ۱۴۰۳ - ۰۸:۴۴,https://newsmedia.tasnimnews.com/Tasnim/Uploaded/Image/1403/09/18/1403091822152442531637813.jpg,"هر روز بخشی از مهمتریناخبارو گزارش‌های تسنیم را در ویترین تسنیم ببینید: 1- پرواز تهران-بیروت با خلبانی قالیباف/ سخنرانی پای آوارهای جنگ 2- آیا ایران پیجرها را برای حزب‌الله لبنان خرید؟ 3- اختصاصی| ""انصارالله مراحل جدیدی علیه صهیونیستها آغاز می‌کند"" 4- رمزگشایی از بازی ضدایرانی کانبرا  انتهای پیام/+"
3174208,داغ سیدحسن از پسرم سنگین‌تر بود|گفتگو با پدر شهید بوزید,۲۲ مهر ۱۴۰۳ - ۰۱:۰۰,https://newsmedia.tasnimnews.com/Tasnim/Uploaded/Image/1403/07/21/1403072111223965231178274.jpg,"گروه دفاعیخبرگزاری تسنیمـ محمدمهدی یزدی:مدتی است که درگیری میان رژیم صهیونیستی و حزب‌الله لبنان بالا گرفته است و اوج آن شهادت سیدحسن نصرالله دبیرکل محبوب و مقتدر مقاومت لبنان بود، اما یک شب پیش از شهادت سیدحسن نصرالله، جوان دیگری در قامت رزمنده حزب‌الله در جبهه‌های جنوب به‌نام هادی علی بوزید به شهادت رسید. هادی با وجود داشتن 2 فرزند کوچک، اما برای دفاع از دیگر کودکان فلسطینی و لبنانی به خط مقدم مقابله با ارتش رژیم صهیونیستی رفت و جان خود را در این راه فدا کرد.  در همین راستا درخبرگزاری تسنیم، با «علی بوزید» پدر هادی شهید مقاومت به گفتگو نشستیم، پدری که داغ شهادت سیدحسن نصرالله را بسیار سنگین‌تر از داغ شهادت فرزند برومندش می‌داند. * * * * * تسنیم: ضمن عرض تبریک و تسلیت به‌مناسبت شهادت فرزندتان جناب هادی علی بوزید،در نبرد اخیر حزب‌الله و رژیم صهیونیستی، لطفاً در ابتدا آقا هادی را معرفی بفرمایید. علی بوزید:این اولین مصاحبه است که با سمت پدر شهید انجام می‌دهم و ان‌شاءالله لیاقت آن را داشته باشم. پسرم هادی بیشتر از 16 سال است که رزمنده حزب‌الله در خطوط مقدم بود و هرجا که جنگ بود خداراشکر به وظیفه‌اش عمل می‌کرد. . من جزئیاتی از اقدامات او نمی‌دانم چون هر وقت از منطقه می‌آمد هیچ چیزی نمی‌گفت و اطلاعاتی را بروز نمی‌داد و ما هم نمی‌پرسیدیم، ولی چند بار شد که بعد از جنگ و درگیری‌ها رفقایش می‌آمدند و به من می‌گفتند؛ ""خوش‌به‌حالت که چنین پسر شجاعی داری"". ویژگی‌ خاصی که هادی داشت این بود که بسیار پاک و مؤمن بود و من همیشه پشت‌سر او نماز می‌خواندم. تسنیم: آیا آقا هادی ازدواج کرده‌اند و این‌که برادران و خواهر هم داشتند؟ علی بوزید:هادی پسر دومم بود ولی اول ازدواج کرد و یک دختر به‌نام فاطمة الزهرا 12ساله و یک پسر به‌نام علیرضا 7ساله دارد. غیر از هادی یک پسر بزرگتر به‌نام محمد دارم و دو دختر به‌نام‌های ریحانه و مریم. تسنیم: پسرتان خودش خواست عضو حزب‌الله شود یا با تصمیم شما وارد این حوزه شد؟ علی بوزید:داستان ورود هادی به حزب‌الله مفصل است. من فرزندانم را جوری تربیت کردم که تشخیص دهند حق و باطل کجاست ولی هیچ‌وقت در اینکه چه‌کار کنند دخالت نکردم و در مورد ورود هادی به حزب‌الله هم دخالت نکردم. وقتی هادی به شهادت رسید من مشهد بودم و ساعت یک شب به من خبر رساندند، در این فاصله تا فردای آن شب که بلیط سفرم آمد تمام زندگی هادی را مثل فیلم مرور کردم، از به دنیا آمدن و بزرگ شدن هادی تا الآن. من خیلی دنبال جواب این بودم که آیا من در این قضیه و سرنوشت هادی سهیم بودم یا نه، که امیدوارم سهیم بوده باشم. من تنها چیزی که تلاش کردم این بود که پسرانم مرد باشند و دروغ نگویند و این خیلی اثرات دارد. کسی که دروغ نمی‌گوید شجاع است و اعتماد به نفس دارد و مسیر اشتباه نمی‌رود. من سعی کردم همان‌طور که پدر و مادرم ما را با اهل‌بیت(ع) پرورش دادند فرزندانم هم بصیرت داشته باشند و حق و باطل را تشخیص دهند و البته اراده دنبال کردن این بصیرت را داشته باشند. خداراشکر هادی بسیار در این زمینه رشد کرد، من یک روز هم به هادی نگفتم؛ ""به حزب‌الله برو یا نرو.""، فقط حق و باطل را برایش مشخص کردم. وضعیت امروز خیلی روشن است که یک درگیری در خصوص ارزشهای اخلاقی است و بسیار واضح است که آمریکا و اسرائیل باطل هستند و بچه‌ها را می‌کشند و مردم را در محاصره اذیت می‌کنند.  تسنیم: شهادت آقا هادی همزمان با شهادت سیدحسن نصرالله شد و اسم ایشان شباهتی دارد با اسم پسر شهید سیدحسن، داغ شهادت پسرتان سخت‌تر بود یا شهادت سیدحسن؟ علی بوزید:شهادت هادی یک شب قبل از شهادت سیدحسن بود، شهادت هادی شب جمعه و شهادت سیدحسن جمعه‌شب و زمانی که داشتیم پیکر هادی را از خط مقدم به عقب منتقل می‌کردیم به شهادت رسید. در مورد اسم ایشان هم، هادی قبل از شهادت پسر سیدحسن به دنیا آمده بود. اما در مورد این دو شهادت یک تفاوتی وجود دارد، وقتی هادی به شهادت رسید با اینکه می‌دانستم او آدم خاصی بود و همیشه شاگرد اول بوده و در کار نظامی حتماً ابداعاتی داشته است اما حتماً خدا یک نفر را جایگزین هادی می‌کند و از این لحاظ حتماً داغ شهادت سیدحسن خیلی سنگین‌تر بود. درخصوص شهادت سیدحسن احساسات مردم لبنان تا زمان سخنرانی رهبر معظم این بود که در همان نماز جمعه آقا، سیدحسن هم می‌آید لذا برای ما مردم لبنان شهادت سیدحسن باورکردنی نیست و نمی‌توان آن را با چیزی مقایسه کرد. تسنیم: باتوجه به اینکه شما الآن خودتان پدر شهید هستید و خانواده‌های زیادی در این مدت در لبنان شهید دادند و خسارت دیدند، روحیه این خانواده‌ها و مردم لبنان چگونه است به‌خصوص بعد از شهادت سیدحسن نصرالله، روحیه مقاومت را چطور ارزیابی می‌کنید؟ علی بوزید:در این خصوص باید تفکیک شود، چند قشر در لبنان وجود دارد؛ برخی هستند که خودشان در تأسیس حزب‌الله نقش داشته‌اند، آنها هیچ‌وقت روحیاتشان پایین نیامده است چون شرایط خیلی بدتر از این بر سرشان گذشته است و در سال 62 که حزب‌الله را تأسیس کردند چند نفر بودند و نه تخصص و اسلحه و تجهیزات، هیچ چیزی نداشتند، تنها چیزی که داشتند توکل بر خدا و تکلیف امام خمینی بود. جماعت دیگری هستند که تا قبل از عملیات موشکی ایران روحیه‌شان مقداری ضعیف شده بود و بعد از زدن موشک‌های ایران به اسرائیل، روحیه‌شان به آسمان رفت. سیدحسن که شهید شد و قبل از آن 3 هزار نفر زخمی شدند که بیشترشان چشم و بخشی از دستان خود را از دست دادند و همین‌طور شهادت فرماندهان بزرگ و این بمباران‌ها اتفاقات بزرگی بود و مردم شاید نگران پیروزی بودند ولی الآن کل مردم عادی لبنان که خسارت داده‌اند می‌دانند که این اتفاقات درباره چیزی است که خیلی ارزش دارد و ان‌شاءالله به پیروزی می‌رسد. تسنیم: آینده جنگ فعلی لبنان را چگونه می‌بینید؟ علی بوزید:صددرصد پیروزی، ولی به‌چه‌قیمت و چه‌زمانی؟ این را کسی نمی‌داند. مشخص است یک کشوری جعل شده است و هیچ پایه‌ای ندارد و در مقابل یک کشوری کلاً با اعتقاد و اساس و تاریخ و تمدن خود می‌جنگند و لذا قطعاً صهیونیست‌ها به پیروزی نمی‌رسند، آنها تا این میزان که وحشی شدند چون از 7 اکتبر حس کردند که دارند از بین می‌روند و یک‌دفعه دو پایه امنیت و اقتصادشان در حال فروریختن است. پیروزی یک تعریفی دارد و صهیونیستها برای پیروزی خودشان اهدافی تعریف کردند که یکی آزادی اسرایشان بود و این‌که حماس و حزب‌الله را از بین ببرند وقتی نمی‌توانند این کار را بکنند حداقل به‌زعم خودشان شکست خورده‌اند. از آن روشن‌تر خون شهیدان ما مثل هادی است که من می‌دانم چقدر آدم صادق، شجاع و مؤمن و بابصیرت بود، یک مورد را سراغ نداریم که هادی مثلاً کار اشتباهی کرده باشد لذا خون او حتماً پیش خدا ارزش دارد و امکان ندارد خون او و همرزمانش به هدر برود. الآن هم صحنه مشخص است و علی‌رغم کل ضربه‌هایی که اسرائیلی‌ها زدند نتوانستند یک قدم در جنوب لبنان جلو بیایند. صهیونیستها راهی جز ادامه جنگ ندارند چون در غیر این صورت از بین می‌روند. تسنیم: پشتیبانی جمهوری اسلامی ایران در طول این سالها از جبهه مقاومت و به‌خصوص لبنان را چطور ارزیابی می‌کنید؟ علی بوزید:خداراشکر بسیار خوب است، ما به فرماندهی خیلی اعتماد و اعتقاد داریم، مثلاً وقتی عملیات موشکی ایران کمی با تأخیر اتفاق افتاد شاید برخی مردم لبنان دوست داشتند زودتر اتفاق بیفتد ولی به رهبر معظم صددرصد اعتقاد و اعتماد داریم و در این زمینه مطمئنیم و می‌دانیم که این موضوع حساب خاصی دارد و ما هم وظیفه داریم در این زمینه اعتماد کنیم. خداراشکر خیلی فرصتها هست و تعبیری از شهید عبدالقادر که قبل از هادی و سیدحسن شهید شد هست که می‌گوید؛ ""ما از مکتب ضربت امام علی(ع) در خندق هستیم.""، یعنی؛ ""با تعداد کم در برابر دشمنان می‌ایستیم و ضربه قدرتمندی می‌زنیم"". تسنیم: اگر آقا هادی برمی‌گشت، باز هم اجازه می‌دادید به حزب‌الله برود و به شهادت برسد؟ علی بوزید:هزار بار! خداراشکر! وقتی هادی به عملیات می‌رفت و مثلاً نزدیک بود به شهادت برسد و سالم برمی‌گشت، به مادرش می‌گفت؛ ""شما خوب برای من دعا نمی‌کنی و موفق نشدم که شهید شوم"". در این جنگ اخیر بارها می‌رفت و می‌آمد و یک بار وقتی ‌می‌خواست برود، مادرش دم در به او گفت؛ ""هادی، وظیفه‌ات را انجام بده و هیچ نگرانی درباره مادرت نداشته باش.""، من هم به او گفتم؛ ""وقتی در تلویزیون می‌بینم بچه‌های فلسطینی را که چه ظلمی به ایشان می‌شود خیلی خجالتم کم می‌شود، چون من هم عزیزترین آدمم را جلو می‌فرستم"". انتهای پیام/+"
3176450,فرمانده جدید سپاه حفاظت هواپیمایی منصوب شد,۲۱ مهر ۱۴۰۳ - ۱۷:۴۹,https://newsmedia.tasnimnews.com/Tasnim/Uploaded/Image/1403/01/14/1403011409340992729722454.png,به گزارش گروه دفاعیخبرگزاری تسنیم، با حضور سردار «فتح‌الله جمیری» فرمانده سپاه حفاظت سپاه پاسداران انقلاب اسلامی، آیین تکریم و معارفه فرمانده سپاه حفاظت هواپیمایی در ستاد این سپاه برگزار شد. در این مراسم، از زحمات و خدمات پنج ساله سرهنگ پاسدار «محمد مهدی معصومی» فرمانده سابق این سپاه تقدیر و سردار سرتیپ دوم پاسدار «هادی ملانوری» به عنوان فرمانده سپاه حفاظت هواپیمایی معرفی شد. در این مراسم  جمعی از فرماندهان لشکری، مسئولان کشوری، مدیران شرکت‌های هواپیمایی، برخی ارگان‌های نظامی و انتظامی در حوزه صنعت هوانوردی و همچنین مدیران دانشگاه علوم پزشکی حضرت بقیةالله الاعظم (عج) حضور داشتند. انتهای پیام/
3176317,"جزئیات تشییع پیکر شهید نیلفروشان در ""مشهد، تهران و اصفهان""",۲۱ مهر ۱۴۰۳ - ۱۵:۴۶,https://newsmedia.tasnimnews.com/Tasnim/Uploaded/Image/1402/07/16/1402071613372583828519382.jpg,به گزارشخبرگزاری تسنیمازاصفهان، سردار مجتبی فدا در جمع خبرنگاران درباره پیدا شدن پیکر مطهر شهید سردار نیلفروشان و مراسم تشییع این شهید والامقام گفت: سپاه پاسداران برای یافتن پیکر مطهر سرلشکر پاسدار نیلفروشان پیگیری‌های زیادی انجام داد و پیکر مطهر این شهید والامقام در عملیات تفحص سپاه پیدا شد و ان‌شاءالله در اولین فرصت به کشور برگردانده می‌شود. وی افزود: مردم ولایت‌مدار اصفهان به‌شدت پیگیر مراسم تشییع پیکر مطهر سردار نیلفروشان بودند و در همین راستا با خانواده این شهید والامقام جلسه‌ای برگزار شد و با توجه به سکونت خانواده شهید نیلفروشان در اصفهان و با نظر و تأکید آنها قرار است که مراسم باشکوهی در اصفهان برگزار شود که زمان آن متعاقباً با هماهنگی دستگاه‌های مربوطه از طریق صداوسیما و رسانه‌ها به سمع و نظر مردم خواهد رسید. فرمانده سپاه صاحب‌الزمان(عج) اصفهان یاد‌آور شد: مردم ولایت‌مدار اصفهان در طول تاریخ از 25 آبان سال 1361 تا مراسم گرامیداشت شهدای امنیت، شهید حجازی، شهید زاهدی و شهدای مدافع حرم همیشه در مراسم تشییع شهدا حضور باشکوهی داشتند و این‌بار هم حماسه خلق خواهند کرد. وی یادآور شد: علاوه بر اصفهان قرار است که در مشهد و تهران هم مراسم تشییع برگزار شود و باید فعلاً منتظر باشیم که پیکر مطهر شهید به ایران منتقل شود و پس از آن برنامه مراسم‌ها اعلام خواهد شد. به گزارش تسنیم، طبق برنامه‌ریزی انجام‌شده پیکر مطهر شهید نیلفروشان پس از بازگشت به وطن، ابتدا به مشهد مقدس و تهران منتقل خواهد شد. انتهای پیام/170+
3164547,یک‌میلیون‌و۵۰۰هزار سند در موزه نزاجا/ گفتگو با سرهنگ صادق‌نیا,۲۱ مهر ۱۴۰۳ - ۱۳:۳۶,https://newsmedia.tasnimnews.com/Tasnim/Uploaded/Image/1403/07/21/1403072112440945831179064.jpg,"گروه دفاعیخبرگزاری تسنیمـ از 48 هزار شهید ارتش جمهوری اسلامی ایران در دوران دفاع مقدس، 46 هزار شهید متعلق به نیروی زمینی است. نزاجا بزرگترین نیرو در سازمان رزم نظامی کشور و ستون فقرات ارتش محسوب می‌شود و هرگاه قرار است به نقش ارتش در سالهای دفاع مقدس بپردازیم، از همه بیشتر نیروی زمینی است که به چشم می‌آید،به همین دلیل است که تشکیل موزهیا نمایشگاه دائمی برای حفظ آثار و ارزش‌های دفاع مقدس در این نیرو بسیار حیاتی و لازم به‌نظر می‌رسد. این اتفاق از آبان ماه سال 98 با تشکیل سازمانی مستقل کلید خورد و فرمانده نیروی زمینی مسئولیت آن را به‌عهده سرهنگ محسن صادق‌نیا گذاشت. سرهنگ صادق‌نیا با 40 سال سن، جوان‌ترین سرهنگ‌ ارتش است که در آبان سال 98 به‌عنوان اولین مدیرمستقلحفظ آثار و نشر ارزش‌های دفاع مقدس نیروی زمینی ارتش منصوب شد و تا امروز برای راه‌اندازی این مرکز اقدامات زیادی انجام داده است که شامل جمع‌آوری بسیاری از اسناد مرتبط با سال‌های جنگ، افتتاح بخش روباز موزه نزاجا و... می‌شود. برای بررسی این اقدامات و آنچه تاکنون شده و بعداً خواهد شد، به گفتگو با ایشان نشستیم و در انتها نیز بازدیدی از این مرکز داشتیم. متن کامل گفتکو با سرهنگ صادق‌نیا را در ادامه می‌خوانید.  ** یک تحول در برنامه حفظ آثار دفاع مقدس نزاجا * با توجه به این که شما اولین کسی هستید که به‌عنوان مدیر مستقل در سازمان حفظ آثار و نشر ارزش‌های دفاع مقدس نیروی زمینی ارتش، انتصاب یافته‌‌اید، اگر اجازه بدهید گفتگو را از همین‌جا آغاز کنیم با طرح این سؤال؛ پیش از این چطور عمل می‌شد و این مستقل شدن چه مزیتی دارد؟ قبلاً حفظ آثار و نشر ارزش‌های دفاع مقدس در نیروی زمینی، یکی از دوایر تابعه سازمان ایثارگران نزاجا بود ولی امیر حیدری فرمانده محترم نزاجا و امیر موسوی فرمانده محترم کل ارتش به این نتیجه رسیدند که در نیروی زمینی به خاطر وسعتی که این نیرو نسبت به سایر نیروهای چهارگانه آجا دارد، باید حفظ آثار از «دایره» به «مدیریت» ارتقا پیدا کند و از سازمان ایثارگران جدا شود و به عنوان یک مدیریت مستقل در تابعیت مستقیم قرارگاه فرماندهی نیروی زمینی ارتش قرار بگیرد. در بقیه نیروها، حفظ آثار و ارزش‌های دفاع مقدس در زمان حاضر در تابعیت مراکز مطالعات یا معاونت‌های نیروی انسانی است و مستقل نیستند. از 48 هزار شهید ارتش، بیش از 46 هزار شهید مربوط به نیروی زمینی است و نشان می‌دهد که از لحاظ استعداد، آمار و گستردگی، نیروی زمینی خیلی وسیع‌تراست. در تشکیل مدیریت‌های حادم (حفظ آثار و ارزش‌های دفاع مقدس) استانی نیز در 24 استان از 31 استان، این مدیریت‌ها در تابعیت مدیریت حفظ آثار نزاجاست و در چند استان باقی مانده، در تابعیت نیروهای پدافند، هوایی و دریایی هستند. در واقع ما به خاطر گستردگی امور مربوط به خانواده‌های معظم شهدا، جانبازان، آزادگان و ایثارگران در نیروی زمینی، مدیریت حفظ آثار و نشر ارزش‌های دفاع مقدس را به عنوان یک مدیریت مستقل در سطح نیرو داریم.  ** حق ارتش در تبلیغات دفاع مقدس ادا نشده است. * سؤال بعدی من از شما این است که وقتی این مسئولیت را قبول کردید، مهمترین چالش پیش روی شما چه بود؟ شما به گستردگی و تعداد زیاد شهدایی که در نیروی زمینی هستند، اشاره کردید. چطور توانستید اسناد مرتبط را که طبیعتاً حجم زیادی هم باید داشته باشد، سروسامان بدهید؟ در نیروی زمینی اقدامات جسته و گریخته‌ای توسط مسئولین، یگان‌ها، افراد و رسانه‌ها در دوره‌های قبل انجام شده بود، اما اقدامات و کارهای زیادی هنوز باید انجام شود. البته من قدردان رسانه‌ها و نهادهای فرهنگی و تبلیغی هستم که نقش بزرگی در معرفی و ترویج سیره شهدای ارتش دارند اما انصافاً حق ارتش هنوز که هنوز است در تبلیغات دفاع مقدس ادا نشده است. ما بعضاً از دوست و دشمن، کوچک و بزرگ، جنگ دیده و جنگ ندیده می‌شنویم که شهدای ارتش مظلومند، رزمندگان ارتش مظلومند. این حجم زیاد کار بر زمین مانده در حوزه حفظ آثار شاید بزرگ‌ترین مسئله‌ای بود که جلوی راه ما قرار داشت. البته من به اینها به چشم مشکل نگاه نمی‌کنم. اینها را مسئله می‌دانم و مسئله هم راه حل دارد و معتقدم که باید یا راهی پیدا کنیم یا راهی بسازیم. ** یک‌میلیون‌وپانصدهزار برگ از اسناد در نزاجا جمع‌آوری شده است. ما بر روی جامعه هدف تمرکز کردیم که نسل امروز است و آن چیزی که باید به نسل‌های آینده منتقل کنیم. نسل حاضر نسلی است که به چشم‌های خودش اعتماد می‌کند نه به گوشش و چیزی که می‌شنود. موضوعاتی که در قالب تاریخ شفاهی، ساخت فیلم و بعضاً کتابهای غیرمستند تولید و ارائه شده، نسل امروز را اقناع نمی‌کند. نسل امروز حرف را با سند و مدرک می‌پذیرد لذا ما این برنامه‌ریزی را کردیم که اسناد را جمع آوری کنیم. بالغ بر یک میلیون و پانصد هزار برگ از اسناد بکر و تاریخی نیروی زمینی ارتش در دوران دفاع مقدس در مرکزی به اسم مرکز اسناد دفاع مقدس گردآوری شده که با یک شرایط فیزیکی خوب نگهداری می شوند. این اسناد همگی نمایه‌گذاری شدند، فیش برداری شدند و به صورت نرم‌افزاری قابل استفاده برای محققین هستند. امروز دیگر این اسناد طبقه بندی محرمانه، خیلی محرمانه سری و به کلی سری ندارند و قابل انتشار هستند و ما این اسناد را جمع‌آوری کردیم که بخش عمده آن منتشر شده است. مهمتر اینکه ما با این اسناد می‌توانیم به بسیاری از سؤالات، ابهامات و شبهاتی که برای نسل جدید پیش می آید پاسخ بدهیم. نسل جدید شاید حرف من و شما و حتی پیشکسوتان دوران دفاع مقدس را به دلایلی قبول نکند اما این سندها را می‌پذیرد. * این سندها به چه شکلی است یعنی فقط اسناد مکتوب است یا مثلاً عکس و فیلم هم شامل آن می شود؟ چون آن چیزی که ما زیاد شنیدیم مثلاً می‌گویند ارتش بنا بر آن نگاه سازمانی که بر آن حاکم بود خیلی فیلم و عکس از زمان جنگ و اتاق‌های عملیاتش ندارد. می‌خواهم بدانم از اینها چقدر باقی مانده که بشود از آن استفاده کرد؟ ما بخش عمده‌ای از فیلم‌ها و صوت‌های دوران دفاع مقدس را توانستیم از آرشیو سازمان عقیدتی سیاسی حتی از آرشیو صدا و سیما تهیه کنیم و اینجا به محققین و مخاطبینمان ارائه بدهیم، ولی همان‌طور که فرمودید، ارتش در زمان جنگ به خاطر الزامات حفاظتی و امنیتی که داشت، آنطور که باید و شاید نسبت به سایر ارگان‌های نیروهای مسلح عکس و فیلم ندارد و البته یکی از دلایل عمده پیروزی‌های ارتش در عملیات ها هم همین الزامات به مسائل حفاظتی و امنیتی بوده است. امروز هم ما باز به همین الزامات مقید هستیم، ولی به هر حال آن چیزی را که توانستیم تهیه کنیم، اینجا گردآوری کردیم و یک بخش عمده دیگر هم در دستور کار است. * این مرکز چند وقت است راه افتاده و جمع‌آوری به شکل متمرکز شروع شده است؟ ما این اقدام را از سال‌ها پیش شروع کردیم، ولی اینکه اسناد به صورت بایگانی ریلی، متمرکز شوند و نمایه‌گذاری و قابل ارائه به صورت نرم‌افزاری به مردم باشد، حدود دو سه سال است که رقم خورده و به مرور تکمیل‌تر می‌شود. مدیر * تا الآن چقدر تکمیل شده و چه‌میزان دیگر باقی مانده است؟ اگر اسناد مربوط به بیمارستان‌های ارتش و قسمت‌های دیگر را هم در نظر بگیریم، حداقل 80 درصد کار انجام شده و 20 درصد دیگر باقی مانده است. ** اجازه تحریف حقایق جنگ را نمی‌دهیم * این اسناد فقط راجع به دفاع مقدس است یا شامل فعالیت نیروی زمینی در پیش از انقلاب هم می‌شود؟ انقلاب و دفاع مقدس. یعنی از پیروزی انقلاب تا پایان جنگ است. ما امروز از این حدود یک میلیون و 500 هزار برگ سندی که جمع‌آوری کردیم، حدود 100 هزار برگ سند تاریخ‌ساز داریم. این اسناد تاریخ ساز را دسته‌بندی کردیم و برای پاسخ به شبهات مخاطبین و مردم به صورت جداگانه آماده کردیم تا جلوی هرگونه وارونه‌نمایی واقعیت و تعریف تاریخ جنگ گرفته شود. امروز هر کسی بخواهد فیلمی بسازد یا حرفی بزند یا کتابی بنویسد که با اسناد واقعی جنگ، ذره‌ای زاویه داشته باشد، ما بلافاصله اسناد مربوطه را منتشر خواهیم کرد. در واقع هدف اصلی از تشکیل مرکز اسناد دفاع مقدس نزاجا این بود که نیروی زمینی به کابوسی برای تحریف کنندگان تاریخ جنگ تحمیلی تبدیل شود، چون به فرمایش حضرت آقا تحریف همیشه در کمین بوده و هست و باید با جهاد تبیین برای جلوگیری از وارونه‌نمایی واقعیات برنامه‌ریزی، سازماندهی هدایت، نظارت و کنترل ِدرستی صورت بگیرد. ما معتقدیم که نسل جدید دیر یا زود متوجه واقعیات خواهد شد. حتی در این اندازه اعتقاد به این موضوع داریم که اگر شهدای ما در زمان دفاع مقدس یا در زمان اوایل انقلاب کراوات می‌زدند -چون لباس فرم ارتش کراوات داشت- باید عکسشان همان‌طور منتشر شود. اگر سبیل داشتند یا تیپشان متفاوت بوده، اگر ریش و سبیلشان را با تیغ می‌زدند، باید به همان شکل منتشر شود. اتفاقاً این بیشتر به ترویج فرهنگی جبهه و جهاد کمک می کند چون آن نوجوان یا جوانی هم که ریشش را می‌زند یا مثلاً اهل کراوات است، فکر نمی‌کند که شهدا از اول یک فرشته بودند که با ما فرق دارند. می‌فهمد که آنها هم مثل ما بودند. ما باید آن چیزی که واقعیت بوده را بگوییم تا نسل جوان بتواند همزاد‌پنداری کند و بتواند این شهدا را الگو قرار بدهد نه اینکه برود دنبال قهرمانان خیالی که غرب و هالیوود می‌سازند. ما برای اینکه بتوانیم الگوهای مناسبی را به جامعه و نسل جوان معرفی کنیم، محکومیم به اینکه شهدا و قهرمانان واقعی خودمان را آن‌طوری که بودند به جامعه معرفی کنیم. ما باید ذائقه مخاطب را بشناسیم و تولیداتمان متناسب با آن باشد. ما در این زمینه هرچه بخواهیم با چهارچوب بسته و نگاه سنتی و قدیمی عمل کنیم، نسل جوان و مخاطب از ما بیشتر فاصله می‌گیرد. وقتی هم که از ما فاصله بگیرد، کسانی هستند که با اهداف نا‌پاک جذبشان کنند. باید این واقعیت را تصریح کرد که 45 سال در کار فرهنگی، هنری و ادبی چندان موفق نبودیم. ما اخیراً‌ کلیپی را تهیه کردیم و در آن عکس شهید صیاد شیرازی را به برخی دختران و پسران نوجوان نشان دادیم ولی عمدتاً نمی‌شناختند. *تازه، صیاد از شهدای مشهور است. بعد از آن، عکس فلان بازیگر و فلان هنرپیشه خارجی را نشان دادند. باور کنید که حتی شماره کفش پای بعضی از آن‌ها را می‌دانستند. اینکه ما نتوانستیم در این زمینه بعد از 4 دهه موفق شویم، نشان دهنده این است که یا ابزار تبلیغ را خوب نشناختیم و یا اینکه صرفاً برای مطرح کردن خودمان به این طبل کوبیدیم.  ** ارتش شروع جنگ را به‌درستی پیش‌بینی کرده بود. * در صحبت‌های قبلی به 100 هزار سند تاریخ‌ساز اشاره کردید. این اسناد شامل چه مواردی می‌شود؟ چند مثال می‌زنید لطفاً که منظور از سند تاریخ‌ساز چیست؟ برای مثال، خیلی‌ها ارتش را محکوم می‌کردند که نتوانسته شروع جنگ را به موقع پیش‌بینی کند. در حالی که طبق همین اسناد، ارتش از ماه‌ها پیش جنگ عراق و احتمال حمله عراق را پیش‌بینی و اعلام کرده بود. ما نامه‌هایی داریم که گردان دژ خرمشهر، لشکر 92 زرهی اهواز، رکن دوهای یگان‌های لب مرزمان با ستاد نیرو زمینی مکاتبه کردند و گفتند که ارتش عراق تحرکاتی دارد. مسئولین وقت ارتش هم این موضوع را به سیاسیون اعلام کردند ولی در آن روزهای انقلاب، به دلیل فعالیت بعضی گروهک‌ها اعتماد به ارتش، کم شده بود و حرف ارتش را نمی‌پذیرفتند وگرنه اسناد موجود است و گویای این موضوع است که ارتش هم جنگ را پیش بینی کرده بود و هم آماده مقابله با حمله احتمالی دشمن شده بود و هم این را به سیاسیون و مسئولین آن روز اعلام کرده بود. اینکه می گویند ارتش غافلگیر شد؛ ارتش هیچ‌گاه غافلگیر نشد البته با تدابیر حضرت امام خمینی (ره) و حضرت آقا (مدظله) در حمایت از ارتش این موضوع حل شد. ** ارتش نباید کار وزارت ارشاد و نهادهای تبلیغی و رسانه‌ای را انجام بدهد. *از داخل خود ارتش چقدر با شما همکاری می شود؟ از پیشکسوتان بگیرید تا فرماندهان. شما به هر حال در مسئولیتی، منصوب هستید که با همه اینها باید در ارتباط باشید یعنی همه اینها باید اینجا را خانه خودشان بدانند. خوشبختانه یکی از بزرگ‌ترین عواملی که می‌تواند به ما در این زمینه بعد از عنایت خداوند و کمک شهدای ارتش کمک کند، این است که شخص فرمانده نیروی زمینی در بدو تشکیل مدیریت مستقل حفظ آثار و ارزش‌های دفاع مقدس نزاجا فرمودند که همه آحاد کارکنان نیروی زمینی باید عضو حادم باشند. این اعتقاد امیر فرماندهی محترم نیروی زمینی مبنی بر اینکه همه آحاد کارکنان نزاجا باید عضو حادم (حفظ آثار و نشر ارزش‌های دفاع مقدس) باشند، بزرگترین کمک به ما بود و باعث شد که فرماندهان و مسئولین با ما در این زمینه همکاری مناسبی داشته باشند. ما هم همیشه به این معتقد بوده و هستیم که حرمت امامزاده را باید متولی نگه دارد، اما من از شما سؤال می‌پرسم کجای دنیا یک ژنرال ارتشی را می‌برند در تلویزیون در مورد مثلاً اینکه در خانه آشپزی می‌کند یا نه سوال می‌کنند؟ ارتش امروز هم در ساختار خودش چیزی به اسم معاونت فرهنگی ندارد. شهرداری دارد، همه وزارت‌خانه‌ها دارند ولی ارتش ندارد. البته سازمان مقدس عقیدتی سیاسی در ارتش متولی امور فرهنگی و روابط عمومی است، ولی می‌خواهم بگویم ارتش هنوز چیزی به اسم معاونت فرهنگی ندارد. یعنی ما در ساختارمان چنین چیزی دیده نشده و در ارتش‌های دنیا هم همین‌طور است. ارتش نباید کار وزارت ارشاد را انجام بدهد. ارتش نباید کار صدا و سیما را انجام بدهد. ارتش باید به شرح وظیفه قانونی خودش که در قانون اساسی تصریح شده، عمل کند. ارتش همان‌طور که در جنگ به مسائل حفاظتی و امنیتی پایبند بود، امروز هم به همان مسائل باید پایبند باشد ولی در موضوع عملیات روانی و جنگ نرم، ما همان‌طور که در جنگ سخت فراخوان می‌دهیم، در این زمینه هم به همه پیشکسوتانمان، سربازانمان، خانواده شهدایمان فراخوان دادیم که به عرصه بیایند و کمک کنند. ** بسیاری از کتاب‌های ما به چاپ‌ سی‌ام رسیدند * یکی از موضوعاتی که در بحث تاریخی خیلی جذابیت ایجاد می‌کند، بیان خاطرات است یعنی تاریخ شفاهی فرماندهان یا پیشکسوتان. چقدر این موضوع مد نظر شماست و اینکه چقدر از طرف این پیشکسوتان مسئله جدی گرفته شده است؟ یکی از شرح وظایفی که ما برای خودمان تعریف کردیم و به صورت روزانه هم خودمان در ستاد سازمان و هم مدیریت‌های حفظ آثار استانی‌مان و مدیریت‌های حفظ آثار یگانی در یگان‌ها و شهرستان‌ها این موضوع را به جد پیگیری می‌کنند همین بحث تاریخ شفاهی و انتشار آن چه در قالب خاطرات شفاهی چه در قالب تاریخ شفاهی و چه در قالب رمان و داستان است. ما عزممان را جزم کردیم که حتی اگر به اصطلاح امکان انتشار همه آنچه که در قالب تاریخ شفاهی ضبط می شود در مقطع کنونی نباشد، باز این مصاحبه‌ها جمع‌آوری شود. باید همه اینها در تاریخ ثبت شود و برای آیندگان بماند. در این بستر گاهاً به خاطرات بکر، ناب و سوژه‌هایی دست پیدا می‌کنیم که واقعاً مو به تن آدم سیخ می شود. در این زمینه کارهای خوبی انجام شده و هیئت معارف جنگ شهید صیاد شیرازی هم کمک زیادی می‌کند و الحمدالله مراکز حفظ آثار استانی و مراکز حفظ آثار یگانی‌‌مان که در سراسر کشور پخش هستند، در این زمینه فعالند. ماحصل این برنامه‌های تاریخ شفاهی را در قالب کتاب منتشر کردیم. از جمله کتاب ""هفت"" که به چاپ مرحله دهم رسیده و یا کتاب ""من زنده‌ام"" که زندگی‌نامه امیر سرتیپ دادبین است و به چاپ پانزدهم رسیده است.  بسیاری از کتاب‌های ما با تیراژ واقعی به چاپ‌های مرحله پانزدهم، بیستم، سی‌ام و پنجاهم رسیدند. ما در این زمینه فعال هستیم و معتقدیم باید هرچه بیشتر کار کنیم. برای همین از همه افسران جنگ نرم دعوت کردیم و همکاران ما نیز دست همه محققین و نویسندگان که در این زمینه به مدیریت حفظ آثار نزاجا یا مراکز ما در سطح استان‌ها مراجعه کنند به‌گرمی خواهند فشرد. هدف ما این است که بتوانیم دست در دست هم تاریخ شفاهی رزمندگان ارتش را که بخش مهمی از رزمندگان دوران دفاع مقدس را تشکیل می‌دهند، برای حافظه تاریخی این مرزوبوم، پیاده، ثبت و ضبط کنیم. * شما خودتان دوست دارید خاطرات شفاهی کدام پیشکسوت ارتش را بگیرید؟ یکی از آرزوهایم در مقام یک محقق یا نویسنده قبل از اینکه این مسئولیت را داشته باشم این بود که ای کاش شهید صیاد شیرازی آن اتفاق برایشان نمی‌افتاد. البته ایشان لیاقت شهادت را داشت اما دوست داشتم بیشتر از نعمت وجودش برخوردار می‌شدیم و آرزو داشتم که خاطرات ایشان را ثبت ضبط کنم و از آن، داستان بسازم ولی ایشان در اوایل نوجوانی بنده به شهادت رسیدند. برای همین سراغ تیمسار حسنی سعدی رفتم. استحضار دارید که ایشان در بخش مهمی از سال‌های جنگ، فرماندهی نیروی زمینی ارتش را برعهده داشتند و در واقع تاریخ زنده دفاع مقدس و جنگ هستند. * فکر کنم سابقه خدمتی ایشان از سن برخی از فرماندهان عالی‌رتبه هم بالاتر باشد. بله، ایشان در اوایل شروع جنگ فرمانده تیپ دانشجویان دانشگاه افسری بودند. بعد هم یک مدت فرمانده قرارگاه اروند شدند و فرمانده لشکر 21 حمزه بودند و بعد هم فرمانده نیروی زمینی شدند و الان هم جانشین قرارگاه خاتم الانبیا هستند. من توفیق پیدا کردم چند سال پیش بخشی از خاطرات ایشان را ضبط و پیاده کنم که از دوران کودکی تا فرماندهی نیروی زمینی را شامل می‌شود. * خیلی هم عالی. در مورد شخص ایشان، بنده لااقل چند بار تلاش کردم اما نشد. بله، ایشان به خاطر تواضعی که دارند، خیلی تن به مصاحبه نمی‌دهند و حتی از من قول گرفتند که اینها منتشر نشود تا زمانی که خودشان اجازه دهند یا زمانی که دیگر در قید حیات نباشند (که ان‌شاءالله عمرشان طولانی و پربرکت باشد).  * در این مرکز که شما مسئولیت آن را برعهده دارید، چقدر کتاب و فیلم و عکس وجود دارد و از آن مهم‌تر، چقدر برای مردم قابل دسترسی است؟ چون گاهی نیروهای مسلح موزه‌های خیلی خوبی هم دارند اما چون درون پایگاه نظامی قرار دارد، دسترسی به آنها برای عموم خیلی راحت نیست. ما در ابتدای تشکیل نمایشگاه دائمی و موزه مرکزی دفاع مقدس نیروی زمینی در این زمینه خیلی مطالعه کردیم که کدام پادگان و کجا را برای تشکیل این نمایشگاه در نظر بگیریم. می‌خواستیم اولاً جایی باشد که خیلی خارج از شهر نباشد و مردم بتوانند بیایند و دسترسی راحت‌تر باشد دوم اینکه خیلی هم در مرکز شهر و جای پر ترافیک نباشد. مثلاً ما در چهارراه فاطمی پادگانی داریم یا مثلا مرکز شهر به سمت دانشگاه افسری میدان حر اما به این نتیجه رسیدیم که از این محل که در واقع ستاد مدیریت حفظ آثار نزاجاست استفاده کنیم. الحمدالله پادگان مجاور ما مرکز آموزش پشتیبانی نزاجاست و هر زمان که نیاز به توسعه موزه باشد این امکان وجود دارد که از زمین و ابنیه و ساختمان و امکانات آنجا استفاده کنیم. مکان را طوری درنظر گرفتیم که بازدیدکنندگان مشکل پارکینگ نداشته باشند. ما اصلاً اینجا را به اسم پادگان نمی‌شناسیم. درب ورودی این مجموعه به روی همه باز هست و به اصطلاح همه می‌توانند از 7 صبح تا 6 بعد از ظهر بیایند و به راحتی از آن استفاده کنند. تا امروز هم استقبال خوبی از این مجموعه شده است. از مدارس، دانشگاه‌ها، ادارات می‌آیند و گروهی بازدید می کنند. ما برای آنها راوی هم در نظر گرفتیم. در بخش دیگر، یک سینمای صحرایی هم پیش‌بینی شده که روزهای بهار و تابستان از بسیاری از ادارات و دانشگاه‌ها حتی یگان‌های ارتش می‌توانند برای مراسم‌های خود از آن استفاده کنند. امروز هم که داریم صحبت می‌کنیم، بخش روباز موزه افتتاح شده و پژوهشکده علوم و معارف دفاع مقدس هم همه روزه از ساعت 7 صبح تا 6 عصر آماده بازدید مردم است. ما تا این لحظه، اقدام و تصمیمی برای فروش بلیط نداشتیم، چون هنوز موزه‌ی کامل نشده و فازهای دو، سه و چهار باقی مانده است و فقط فاز یک که شامل موزه روباز می‌شود، آماده شده است. همچنین مردم و محققین به راحتی می‌توانند از ظرفیت مرکز اسناد دفاع مقدس، کتابخانه تخصصی و پژوهشکده‌ استفاده کنند. * فازهای بعدی چه‌زمانی افتتاح می‌شوند؟ ان‌شاءالله فاز دوم قرار است تا دهه فجر امسال افتتاح شود. اخیراً‌ نیز سردار زهرایی ریاست محترم دفتر ارتباطات نیروهای مسلح به همراه امیر سرتیپ دکتر حیدری فرماندهی محترم نیروی زمینی ارتش تشریف آوردند و یک بازدید مفصل 2 ساعته از بخش‌های مختلف موزه داشتند. فاز دومِ موزه، شاملِ خانه موزه‌های شهدای شاخص نزاجا و بخش‌های نرم‌افزاری، هوش مصنوعی و موزه سلاح است و فازهای سوم و چهارم هم شامل فضاسازی و درست کردن فضاهای پینت بال و محیط‌های ورزشی و فضاسازی و پارک برای استفاده مردم خواهد بود. * یعنی اصل موزه تا دهه فجر نهایی شود؟ بله بقیه کارها جانبی است. * این موزه چه تفاوتی با موزه اصلی دفاع مقدس دارد؟ تفاوت این نمایشگاه دائمی با همه باغ موزه‌های دفاع مقدس استانی و موزه انقلاب اسلامی و دفاع مقدس تهران این است که ما از همه ادوات سنگینی که نیروی زمینی در زمان جنگ استفاده کرده یک نمونه در اینجا گذاشته‌ایم. برخی از این ادوات، امروز دیگر مورد استفاده قرار نمی‌گیرند و شاید اصلاً در سازمان رزم ارتش هم دیگر وجود نداشته باشند. الحمدالله به برکت خون شهدا و نظام مقدس جمهوری اسلامی و تلاش‌های همکارانم در جهاد خودکفایی ارتش آنقدر سلاح‌های جدید ساخته شده که ممکن است خیلی از اینها دیگر امروز در سازمان رزم ارتش نباشد ولی اینجا نمایشگاه دستاوردها نیست و قرار نیست که اصلاً ما چیزهایی که داریم را در موزه به عموم، نمایش بدهیم. خیلی ممنون که این فرصت را در اختیار ما قرار دادید. اگر در انتها موضوعی ناگفته باقی مانده در خدمتتان هستیم. من هم از شما و همه اصحاب رسانه تشکر می‌کنم و کار شما را کار مقدس و مهمی می‌دانم و معتقدم اگر همت اصحاب رسانه نباشد، مأموریت حفظ آثار و نشر ارزش‌های دفاع مقدس و ترویج فرهنگ ایثار، مقاومت، جهاد و شهادت به‌راحتی قابل انجام نیست. ولی می‌خواهم یک بار دیگر به ابتدای عرائضم برگردم که حق نیروی زمینی و ارتش در تبلیغات دفاع مقدس ادا نشده است و ما باید این موضوع را جبران کنیم. تعداد قابل‌توجهی از مردم کشورمان، ارتشی و وابسته به ارتش هستند. ما فقط بالغ بر 2 میلیون و 500 هزار نفر سرباز در زمان جنگ داشتیم. ارتش همیشه نشان داده است که در عمل به شعار ارتش فدای ملت صادق بوده و هست و این را مردم هم با همه وجود با گوشت و پوست و استخوانشان درک کردند. لازم است که اصحاب رسانه بیایند و دست در دست ارتش بگذارند تا بتوانیم جایگاه واقعی ارتش را در دوران دفاع مقدس و پساجنگ، آن‌گونه که باید و شاید به جامعه منعکس کنیم. انتهای پیام/"
3175387,رودخانه لیتانی، نقطه حساس جنگ در لبنان,۱۹ مهر ۱۴۰۳ - ۱۹:۲۲,https://newsmedia.tasnimnews.com/Tasnim/Uploaded/Image/1403/09/18/1403091822152442531637813.jpg,به گزارشخبرگزاری تسنیم، از ابتدای شروع درگیری ها در مرز لبنان و اسرائیل، همه تحلیلگران معتقد بودند اسرائیل به دنبال آن است تا حزب الله را تا پشت رود لیتانی، عقب براند. اما اهمیت بزرگترین رودخانه لبنان در تحولات امینتی این منطقه چیست و اسرائیل چرا بر عقب نشینی حزب الله اصرار دارد؟ «سید محمد طاهری»، کارشناس ارشد دفاعی در این ویدیو به تشریح رودخانه لیتانی و ارتباط آن با تحولات اخیر لبنان می پردازد.  .  نسخه باکیفیت این ویدیو رااینجا(https://youtu.be/lu_Xhqj_Eyk) ببینید. انتهای پیام/
3175385,واکنش ۲۰ منبع مطلع به اکاذیب میدل ایست آی درباره سردار قاآنی,۱۹ مهر ۱۴۰۳ - ۱۹:۱۰,https://newsmedia.tasnimnews.com/Tasnim/Uploaded/Image/1403/09/18/1403091822152442531637813.jpg,به گزارشخبرگزاری تسنیم، یک سایت درجه چندم در خبری ساختگی مدعی شده که 10 منبع مطلع بی نام و نشان به او گفته‌اند که اسماعیل قاآنی فرمانده نیروی قدس سپاه در تهران بازجویی شده و حین بازجویی هم دچار ایست قلبی شده است! همزمان بسیاری از رسانه‌های عربی و غربی این ادعای خنده دار را پوشش داده‌اند؛ و البته به جهت ماهیت مضحک خبر، ترجیح داده‌اند در این حد خود را رسوا نکرده و این بار خبر دروغ را نه به نقل از خود، بلکه به نقل از این منبع درجه چندم نقل کنند تا وقتی به سادگی مشخص شد که خبر از اساس کذب است، در ظاهرا اعتبارشان دچار مشکل نشود. البته همین رسانه درجه چندم هم در سبک دروغ نویسی از رویترز و نیویورک تایمز الگوبرداری کرده؛ به این نحو که جدیدا به جای یک منبع مطلع،اینطور مینویسند که چندین منبع آگاه به آنها، و البته فقط هم به آنها، چنین مطلبی را منتقل کرده است. رویترز و نیویورک تایمز این روزهااخباردروغشان را به نقل از «دو یا سه منبع مطلع» می‌نویسند، ولی ظاهراً نگارنده‌های میدل ایست‌آی در هنگام نوشتن این مطلب، دز کار را رعایت نکرده و گفته‌اند که 10 منبع مطلع گفته‌اند! حالا به نیمه مزاح و نیمه جدی میتوان  نوشت که 20 منبع مطلع هم گفته‌اند که آن 10 منبع مثلا مطلع غلط زیادی کرده‌اند و دروغ گزاف گفته‌اند.رسانه‌های عبری و غربی و بعضی از رسانه‌های عربی طی روزهای گذشته با انتشار اخبار کذب درباره سردار قاآنی و‌ بعضی دیگر از فرماندهان، به دنبال کسب اطلاعات از آنها در جهت منابع صهیونیستها هستند. انتهای پیام/
3175122,برگزاری رزمایش مشترک دریایی ایران و عمان,۱۹ مهر ۱۴۰۳ - ۱۱:۲۵,https://newsmedia.tasnimnews.com/Tasnim/Uploaded/Image/1403/07/19/140307191124411331170014.jpg,به گزارش گروه دفاعیخبرگزاری تسنیم، رزمایش مشترک دریایی جستجو و نجات توسط نیروی دریایی جمهوری اسلامی ایران و نیروی دریایی سلطنتی عمان با حمایت نیروی هوایی، پلیس و مرکز امنیت دریایی این کشور اجرا شد. این رزمایش که در آب‌های سرزمینی عمان انجام شد، شامل تعدادی از برنامه‌های آموزشی نظامی و به کارگیری مهم‌ترین روش‌های مدرن برای هماهنگی عملیات مشترک جستجو و نجات دریایی و هوایی مطابق با برنامه تمرینی تعیین‌ شده بود. انتهای پیام/
3175112,سفر فرمانده نیروی زمینی ارتش به عمان,۱۹ مهر ۱۴۰۳ - ۱۱:۱۰,https://newsmedia.tasnimnews.com/Tasnim/Uploaded/Image/1403/07/19/1403071911101397931169824.jpg,به گزارش گروه دفاعیخبرگزاری تسنیم، امیر کیومرث حیدری فرمانده نیروی زمینی ارتش جمهوری اسلامی ایران در راس یک هیات عالی‌رتبه نظامی به مسقط سفر کرد و در پایگاه هوایی السیب مورد استقبال همتای عمانی خود، سرلشکر مطر بن سالم البلوشی قرار گرفت. امیر حیدری و هیأت اعزامی از نیروی زمینی ارتش جمهوری اسلامی ایران در مراسم پایانی نخستین رزمایش زمینی  شاهین‌های کوهستان 1 که طی روزهای گذشته بین نیروهای زمینی دو کشور و در منطقه جبل الاخضر اجراء شده،  شرکت خواهند کرد. نخستین رزمایش مشترک زمینی ارتش ایران و سلطنت عمان با نام شاهین‌های کوهستان1 (صقور الجبل1) در ولایت جبل الاخضر کشور عمان با مشارکت نیروهای زمینی ارتش دو کشور و همچنین پشتیبانی نیروی هوایی و پلیس سلطنتی عمان و با هدف تبادل و انتقال تجربیات، آموزش‌های رزمی مشترک و ارتقاء سطح آمادگی رزمی و عملیاتی برگزار شد. انتهای پیام/
3174837,"""مقاومت"" میز بازی عادی‌سازی روابط با اسرائیل را به هم زد",۱۸ مهر ۱۴۰۳ - ۱۵:۳۷,https://newsmedia.tasnimnews.com/Tasnim/Uploaded/Image/1402/08/09/1402080913071354428681453.jpg,به گزارشخبرگزاری تسنیماز قم، علی بهادری جهرمی‌ حقوقدان، سخنگو و دبیر هیئت دولت شهید رئیسی ‌در جمع دانشجویان در دانشگاه قم ‌با بیان اینکه امروز وسط میدان جنگ اقتصادی، شناختی، رسانه‌ای و امنیتی هستیم و مبارزه در این میدان مستلزم هوشیاری، آگاهی و آمادگی است، اظهار داشت: در سال 1945 توافقی میان روزولت، رئیس‌جمهور وقت ایالات متحده آمریکا و ملک عبدالعزیز پادشاه وقت عربستان شکل گرفت که حفاظت نظامی پادشاهی سعودی را در ازای فروش انحصاری نفت عربستان به آمریکا و مبنا قرار دادن دلار برای معاملات نفتی تضمین می‌کرد. آن زمان هنوز دلار به عنوان ارز جهانی مشخص نشده بود. در اینجا یک خویشاوندی سیاستی بین یکی از کشورهای قلب جهان اسلام با نماد دنیای غرب شکل گرفت. وی افزود: سه سال بعد، روز نکبت به وقوع پیوست و پس از جنگ اول اعراب و اسرائیل، با شکست اعراب، اسرائیل بصورت رسمی اعلام وجود کرد و آغازی برای تشکیل این رژیم نامشروع و وحشی شد. اگر آن مقدمه و ارتباط سعودی با آمریکا نبود، حلقه‌های وصل مهندسی جهان بعد از جنگ جهانی دوم ناقص می‌ماند و هرگز تکمیل نمی‌شد، چون جهان اسلام و جهان عرب با آنها منافع مشترکی نداشت و در مقابل آنها می‌ایستاد. اگر آن روز جوانانی از جهان اسلام، به پا می‌خواستند و دربرابر این معامله تماشاچی نبودند، روز نکبت در سه سال بعد آن هرگز رقم نمی‌خورد. استاد دانشگاه تربیت مدرس خاطرنشان ساخت: چند سال پیش ترامپ به همراه رئیس امارات، بحرین و رژیم صهیونسیتی طرح قرارداد ابراهیم را امضا کردند تا در کشورهای عرب منطقه رژیم صهیونیستی را به رسمیت بشناسند و با آن صلح کنند؛ این طرح آغازی برای طراحی هندسه جدید منطقه بود. اندکی بعد از این، از طرحی رونمایی کردند که مسیر جاده ابریشم سابق را تغییر دهند تا از قلب سرزمین‌های اشغالی بگذر‌د؛ این به معنای اتحاد استراتژیک با رژیمی است که به موجب این طرح زیر سوال رفتن امنیت‌ش که مسیر تبادل است، امنیت منطقه و شرق و غرب عالم را تحت تأثیر قرار می‌داد. وی تاکید کرد: با این مقدمه، اهمیت یوم‌الله عملیات طوفان الاقصی را می‌فهمیم. اگر حماسه هفتم اکتبر اتفاق نمی‌افتاد، امروز باید شاهد استمرار و اجرایی شدن پیمان ابراهیم می‌بودیم و امروز رژیم صهیونیستی شریک مهم و راهبردی جهان عرب می‌شد و کریدور تجاری جدیدی در منطقه را ایجاد می کردند که امنیت این رژیم را به امنیت جهان متصل می‌کرد. این حماسه که جوانان فلسطینی رقم زدند، مطابق فرمایش رهبر معظم انقلاب، زمین بازی اسرائیل را 70 سال به عقب برگرداند. 70 سال قدم‌قدم طراحی شده بود که مقدمات طرح ابراهیم و تغییر مسیر تجاری فراهم شود؛ ولی هفت اکتبر این زمین بازی را به هم ریخت. بهادری‌جهرمی با بیان اینکه هندسه قدرت جدیدی امروز در منطقه شکل گرفته است، گفت: جوامع دو دسته‌اند، عده‌ای آینده‌ساز و عده‌ای تماشاچی هستند. ما راه سومی نداریم؛ یا باید آینده را با اراده خودمان بسازیم و طراحی کنیم و یا در زمین بازی طراحی‌شده رقیب باشیم و حداکثر دست‌وپا بزنیم که حداقل منافعی داشته باشیم. مدل کنش‌گری جبهه مقاومت در تمامی کشورها، طراحی فعال بوده است. وی با تاکید بر اینکه امروز باید زمین بازی را عوض کنیم، اظهار کرد: آن‌ها دنبال عادی‌سازی روابط بودند ولی با قیام هفتم اکتبر طراحی آنها بر هم خورد و مقاومت اسلامی میز بازی آن‌ها را بازهم زد. البته در میانه میدان هزینه زیادی تاکنون پرداخت شد که طبیعت مقاومت در برابر زورگویان است. آنها هم هزینه زیادی داده‌اند و میلیاردها دلار برای حمایت نظامی و تسلیحاتی به رژیم صهیونیستی پرداخت کردند. سخنگوی دولت سیزدهم ادامه داد: اگر امروز حواس‌مان به هندسه قدرت و تغییر آن نباشد، از طراحی‌های نظامات آینده عقب می‌افتیم‌. باید امروز با اشراف درست به اینکه کجا هستیم، کجا بودیم و کجا می‌رویم، به واقعیت‌های جهان درست بنگریم و بدون روتوش به حقایق نگاه کنیم. اگر امروز تماشاچی باشیم، دیگران هندسه قدرت آینده جهان و کشورمان را طراحی می‌کنند ولی اگر نقش‌آفرینی فعال داشته باشیم، زمین را طوری طراحی می‌کنیم که حداکثر منافع‌مان تأمین شود. بهادری جهرمی تأکید کرد: پیش از انقلاب از آن طرف دنیا تصمیم می‌گرفتند بحرین که جزوی از خاک و سرزمین ما بود را از ما جدا کنند و حاکمان خائن این سرزمین نیز تبعیت می‌کردند؛ اما امروز در آن سوی جهان بدون در نظر گرفتن جمهوری اسلامی ایران و نقش و قدرت آن نمی‌توانند تصمیمی می‌خواهند بگیرند. این یعنی توانسته‌ایم برای آینده خودمان تصمیم بگیریم و سرنوشت خود را تعیین کنیم. انتهای پیام/
3174680,سردار جباری: سردار قاآنی در روزهای آینده نشان فتح می‌گیرد,۱۸ مهر ۱۴۰۳ - ۱۳:۰۵,https://newsmedia.tasnimnews.com/Tasnim/Uploaded/Image/1403/09/18/1403091822152442531637813.jpg,به گزارش گروه دفاعیخبرگزاری تسنیم، سردار‌ ابراهیم جباری مشاور فرمانده‌کل سپاه پاسداران انقلاب اسلامی در حاشیه همایش حقوق بشر آمریکایی از دیدگاه رهبر معظم انقلاب اسلامی در جمع خبرنگاران گفت: سردار قاآنی فرمانده سپاه قدس انقلاب اسلامی در سلامت کامل هستند و ان‌شاءالله در روزهای آینده از حضرت آقا نشان فتح دریافت می‌کنند.وی‌ در پاسخ به سؤالی درباره سخنان روز سه‌شنبه شیخ نعیم قاسم معاون دبیرکل حزب‌الله تصریح کرد: صحبت‌های روز گذشته نعیم قاسم در لبنان نوید پیروزی و موفقیت و آمادگی روزافزون‌تر را می‌دهد.جباری اظهار کرد: آقای نعیم قاسم گفتند که اگر ضعف و اشکالی بود، جبران کردیم. در حملات شب گذشته سوریه هیچ ایرانی‌ای نبوده است. انتهای پیام/
3174579,تعداد قابل توجهی از جنگنده‌های اف-۳۵ اسرائیلی منهدم شده است,۱۸ مهر ۱۴۰۳ - ۱۱:۳۱,https://newsmedia.tasnimnews.com/Tasnim/Uploaded/Image/1401/04/05/1401040515311645025586134.jpeg,به گزارش گروه دفاعیخبرگزاری تسنیم، سردار ابراهیم جباری مشاور فرمانده کل سپاه، در نهمین کنفرانس بین‌المللی حقوق بشر آمریکایی از دیدگاه رهبر معظم انقلاب اسلامی که صبح امروز  به همت سازمان حقوق بشر جمهوری اسلامی ایران در مرکز همایش‌های بین‌المللی صداوسیما برگزار شد، ضمن گرامیداشت سالگرد عملیات غرورآفرین طوفان‌الاقصی، اظهار داشت: صهیونیست‌های جنایتکار در طول یک سال گذشته بیش از 40 هزار نفر از انسان‌های مظلوم و بی‌دفاع فلسطین را به شهادت رساندند و در مقابلِ گروه‌های مقتدر مقاومت، هیچ دستاوردی نداشتند. سردار جباری با بیان اینکه امروز حزب‌الله و حماس قوی‌تر و مستحکم‌تر از گذشته هستند و قدرت نظامی آن‌ها بیش از پیش است، افزود: 90 درصد موشک‌های ما در عملیات «وعده صادق 2» با موفقیت به اهداف مورد نظر اصابت کرد و صحنه‌های زیبای شکننده بودن جنایتکاران صهیونیستی را مشاهده کردیم. مشاور فرمانده کل سپاه ادامه داد: در جریان این عملیات، همزمان عملیات سایبری و جنگالی را روی سامانه‌های دفاعی جنایتکاران صهیونیست انجام دادیم که موجب عبور موشک‌ها و اصابت‌شان به اهداف مد نظر شد. وی اضافه کرد: آمریکایی‌ها و صهیونیست‌ها در جریان عملیات وعده صادق 2، همه امکانات و پیشرفته‌ترین تجهیزات خود را برای مقابله با ما به میدان آورده بودند؛ اما به‌شدت دچار غافلگیری نظامی و اطلاعاتی سنگین شدند؛ همچنان‌که در پی عملیات طوفان‌الاقصی، مقابل حماس در همان ابتدا دچار غافلگیری شدند، آسیب جدی دیدند و حیثیت آن‌ها بر باد رفت. سردار جباری افزود: در این عملیات، موشک‌های ایرانی با موفقیت به پایگاه‌های مهم و آشیانه‌های جنگنده‌های F-35 جنایتکاران صهیونیست اصابت کردند که تعداد قابل توجهی از این جنگنده‌ها منهدم شد و این تنها بخش کوچکی از توانمندی دفاعی و نظامی نیرو‌های مسلح کشورمان بود. وی گفت: شهیدان حاج قاسم سلیمانی و سیدحسن نصرالله همیشه می‌گفتند که اقتدار، عظمت، موفقیت‌ها و توفیقاتی که داریم به برکت وجود رهبر معظم انقلاب اسلامی اسلامی (مدظله‌العالی) است. این عزیزان در برابر امام خامنه‌ای (مدظله‌العالی) همیشه مطیع، متواضع و فروتن بودند. سردار جباری با تأکید بر اینکه شهیدان حاج قاسم سلیمانی و سیدحسن نصرالله شخصیت و جنبه معمارانه داشتند، اظهار داشت: این عزیزان در سیاست، دفاع و امنیت ساختار‌هایی را بنا و کامل کردند که امروز جبهه مقاومت را مقتدرتر کرده است. وی یادآور شد: نیروی قدس سپاه به برکت مجاهدت‌های شهید حاج قاسم سلیمانی مطرح و جهانی شد و دستاورد‌های زیادی برای جبهه مقاومت ایجاد کرده است. جنبش حزب‌الله لبنان هم با مجاهدت‌های شهید «موسوی» بنا نهاده و گام‌های بلندی از سوی آن برداشته شد و در ادامه با مسئولیت شهید سیدحسن نصرالله به جایگاه رفیع‌تری دست یافت؛ جنبشی که وحدت و انسجام را در لبنان و جبهه مقاومت توسعه داده است. مشاور فرمانده کل سپاه خاطرنشان کرد: شهیدان حاج قاسم سلیمانی و سیدحسن نصرالله حتماً در رجعت در رکاب امام عصر (عج) بازخواهند گشت و از فداکارترین یاران حضرت مهدی (عج) خواهند بود و در قدس نماز خواهند خواند. وی با تأکید بر اینکه قدرت معماری شهیدان حاج قاسم سلیمانی و سیدحسن نصرالله در جبهه مقاومت، ترکیبی از زمان‌شناسی، تربیت فرماندهان جوان، شکل دادن به فرآیند‌های کاری پیچیده، برخورداری از ذهن نتیجه‌محور، آینده‌نگری، هوش سازمانی و فهم نیروی انسانی بود، افزود: این شهیدان با شخصیت‌های بزرگ محور مقاومت در منطقه ارتباط و همکاری نزدیکی داشتند و قدرتمندانه کار‌ها را پیش می‌بردند. سردار جباری با بیان اینکه حزب‌الله لبنان سازمانی معلم‌گونه و مجاهدت‌محور بوده است، عنوان کرد: شهیدان حاج قاسم سلیمانی و سیدحسن نصرالله رزمندگان غیور و قدرتمندی را تربیت کردند و آموزش دادند که همه آن‌ها استکبارستیز و شجاع هستند. مشاور فرمانده کل سپاه ادامه داد: شهید نصرالله یک فرمانده جامع‌الاطراف و مصمم در اجرای برنامه‌ها بود و مجموعه حزب‌الله بی چون و چرا از این عزیز تبعیت و حتی دشمن صهیونیستی هم عظمت سیدحسن نصرالله را تحسین می‌کرد. وی با تأکید بر اینکه شهیدان سلیمانی و نصرالله محبوبیت بالایی نزد رهبر معظم انقلاب اسلامی (مدظله‌العالی) داشتند، یادآور شد: امروز قلب امام خامنه‌ای (مدظله‌العالی) عزادار سید حسن نصرالله عزیز است. سردار جباری با اشاره به نقش مؤثر رهبر معظم انقلاب اسلامی (مدظله العالی) در جبهه مقاومت خاطرنشان کرد: حاج قاسم سلیمانی به همراه سیدحسن نصرالله، عبدالملک بدرالدین، ابومهدی المهندس و دیگر فرماندهان عزیز جبهه مقاومت یک تشکیلات عظیم سیاسی و قدرتمند را ایجاد کردند و موفقیت‌های بسیاری در محور مقاومت داشتند. مشاور فرمانده کل سپاه با بیان اینکه شهید سیدحسن نصرالله در تداوم جبهه مقاومت نقش بی‌بدیلی ایفا کرد، افزود: فرماندهان عزیز یمنی، عراقی، سوری و لبنانی از پایه‌های جبهه مقاومت هستند؛ البته بدون مجاهدت‌های حاج قاسم سلیمانی و سید حسن نصرالله تشکیلات جبهه مقاومت شکل نمی‌گرفت. وی با تأکید بر اینکه آمریکا سرمنشأ تمامی جنایت‌ها در منطقه است، تصریح کرد: اگر آمریکای جنایتکار پس از عملیات طوفان‌الاقصی به یاری صهیونیست‌های اشغالگر نمی‌شتافت، قطعا آن‌ها زودتر از صفحه روزگار محو می‌شدند. سردار جباری عنوان کرد: آمریکایی‌ها همواره رویای حاکمیت در منطقه را داشتند، اما شهادت شخصیت‌های کاریزماتیکی همچون حاج قاسم سلیمانی و سیدحسن نصرالله نقشه‌های آن‌ها را با شکست مواجه کرد؛ شهیدانی که همواره تابع ولایت فقیه بودند. وی گفت: حوادثی در تاریخ بشر اتفاق افتاده که برای امروز عبرت است. میلیون‌ها انسان بی‌گناه به خاطر ضعف حکومت‌ها و نداشتن یک رهبر مقتدر الهی در بی‌بصیرتی و در اوج بی‌پناهی تسلیم شدند؛ چون یک رهبر الهی نداشتند. امروز به برکت وجود رهبر معظم انقلاب اسلامی (مدظله العالی)، ایران اسلامی برنده قطعی و پیروز میدان نبرد علیه استکبار جهانی است. مشاور فرمانده کل سپاه با بیان اینکه امروز مردم بسیاری از کشور‌های دنیا مخالف رژیم صهیونیستی هستند، اظهار داشت: امروز مردم در کشور‌های مختلف علیه جنایت‌های صهیونیست‌ها قیام کرده‌اند و از مردم مظلوم فلسطین حمایت می‌کنند. سردار جباری با بیان اینکه امروز جبهه مقاومت برای عزت اسلام مجاهدت می‌کند، خاطرنشان کرد: «جمعه نصر» سراسر حکمت، عزت، شجاعت و سربلندی با حضور ولی امر مسلمین جهان بود. این حضور «جهاد کبیر» بود و حضور میلیونی مردم عزیز ما توطئه‌های دشمن را خنثی کرد. انتهای پیام/
3174382,ویترین تسنیم شماره ۷۵۸,۱۸ مهر ۱۴۰۳ - ۰۸:۴۰,https://newsmedia.tasnimnews.com/Tasnim/Uploaded/Image/1403/09/18/1403091822152442531637813.jpg,هر روز بخشی از مهمتریناخبارو گزارش‌های تسنیم را در ویترین تسنیم ببینید: 1- شکست یگان کماندویی ارتش اسرائیل در برابر حزب‌الله 2- نه سلیمان صرد و نه رفاعةبن شداد؛ نه تعلل می‌کنیم و نه تعجیل 3- «رضوان» سد محکم حزب‌الله در جنوب|نگاهی به جنگ زمینی در لبنان‌ 4ـ ذلت سازشکاران در طوفان‌الاقصی/ خیانت شیخ‌نشینان به فلسطین  انتهای پیام/+
3174288,سرلشکر سلامی روز نیروی دریایی سپاه را تبریک گفت,۱۷ مهر ۱۴۰۳ - ۲۰:۰۸,https://newsmedia.tasnimnews.com/Tasnim/Uploaded/Image/1403/03/21/1403032109500120830261934.jpg,"به گزارش گروه سیاسیخبرگزاری تسنیم، حسین سلامی فرمانده کل سپاه طی پیامی ""روز نیروی دریایی سپاه"" را به فرمانده دریادل و دلاور این نیرو تبریک گفت. در پیام سلامی به تنگسیری آمده است : وَأَعِدُّوا لَهُم مَّا اسْتَطَعْتُم مِّن قُوَّهٍ وَمِن رِّبَاطِ الْخَیْلِ تُرْهِبُونَ بِهِ عَدُوَّ اللَّهِ وَعَدُوَّکُمْ (سوره انفال، آیه 60) ""16 مهرماه"" هر سال یادآور حماسه بزرگ  و ماندگاری است که بر تارک آن نام شهیدان والا مقام ""نادر مهدوی، بیژن گرد، نصراله شفیعی، غلامحسین توسلی، مهدی محمدیها، خداداد آبسالان و مجید مبارکی"" می‌درخشد و مسیر تاریخ سازی دلاورمردان نیروی دریایی سپاه پاسداران انقلاب اسلامی در آوردگاه‌های خطیر پیش رو به ویژه در عرصه‌های صیانت از امنیت پایدار منطقه‌ای و مقابله با تهدیدات دشمنان منطقه‌ای و امن نگه داشتن خلیج فارس و گذرگاه راهبردی تنگه هرمز و همچنین آب‌های مناطق پیرامونی برای تامین انرژی مردم جهان را روشنایی می بخشد. حماسه عظیم رویارویی دریادلان نیروی دریایی سپاه با نظامیان متجاوز رژیم جنایتکار امریکا در اوج جنگ تحمیلی در خلیج همیشه فارس به عنوان یک نقطه عطف تاریخی در دفاع مقدس 8 ساله، نمادی از مقاومت، ایستادگی، فداکاری و ایثارگری فرزندان ملت شریف و قهرمان ایران با شیطان بزرگ و جلوه ای از  روح استکبار ستیزی و دشمن شناسی ایرانیان است . امروزه نبرد دریایی که میدانی پیچیده و رمز آلوده است اگر فاقد ترکیب موزون انسان، ابزار و فناوری باشد محکوم شکست است و خدای بزرگ را شاکریم که "" نیروی دریایی مقتدر سپاه"" به یمن برخورداری از نیروی انسانی صاحب ایمان، انگیزه، شجاعت، ثبات قدم، استحکام، مقاومت جسمانی، روح بلند و قوی، هوش سرشار، ابتکار عمل، مدیریت انقلابی، خلاقیت و آماده برای آفرینش تاکتیک‌های متنوع و موفق در شرایط نامتعارف و همچنین مسلح  بودن به دانش، مهارت و توانمندی غلبه بر دشمن در صحنه جنگ در دریا از جمله نبرد سطحی، نبرد در زیر سطح، رزم موشکی، نبرد مین، عملیات از ساحل، نبرد در هوا و فضا و دفاع هوایی در مقابل تهاجمات هوایی دشمن، نبردهای موشکی، رزم تفنگ‌دارها،استفاده از سامانه‌های بی خدمه جنگ اطلاعاتی، نبردهای سایبری در جنگ‌های الکترونیک، فرماندهی و کنترل هوشمند و سایر اجزای پیکره ساختار یکپارچه دفاعی و تهاجمی دریایی، بانک قدرت بازدارنده خود را به رخ دشمنان کشیده و نویدبخش امنیت پایدار منطقه‌ای است. به روح پرفتوح شهیدان این نیروی پرافتخار در حماسه باشکوه 16 مهرماه سال 1366 که در نبردی مجاهدانه قدرت پوشالی دشمن را به قعر آب‌های نیلگون خلیج فارس رهنمون و نام خود را در تاریخ جاودانه ساختند، درود می‌فرستیم و با تبریک ""روز نیروی دریایی سپاه"" به فرمانده دریادل و دلاور این نیرو و سایر فرماندهان کارکنان و رزمندگان غیرتمند آن ، دوام توفیق یکایک عزیزان در اجرای ماموریت‌های خطیر محوله تحت عنایات حضرت ولیعصر (عج) و تدابیر، فرامین و رهنمودهای حکیمانه مقام عظمای ولایت و رهبری و فرماندهی کل قوا حضرت امام خامنه‌ای  را از درگاه خداوند قادر متعال طلب می‌کنم. سرلشکر پاسدار حسین سلامی انتهای پیام/"
3173895,فرماندهان نیروهای دریایی ارتش و سپاه دیدار کردند,۱۷ مهر ۱۴۰۳ - ۱۱:۴۶,https://newsmedia.tasnimnews.com/Tasnim/Uploaded/Image/1403/07/17/1403071711252074031157884.jpeg,به گزارش گروه دفاعیخبرگزاری تسنیم، همزمان با فرارسیدن ١6 مهرماه روز نیروی دریایی سپاه، امیر دریادار «شهرام ایرانی» فرمانده نیروی دریایی ارتش جمهوری اسلامی ایران به همراه تعدادی از معاونان این نیرو، با سردار دریادار «علیرضا تنگسیری» فرمانده نیروی دریایی سپاه پاسداران انقلاب اسلامی دیدار و گفت‌وگو کرد. در این دیدار، یاد و خاطره شهدا و ایثارگران، به‌ویژه شهید «نادر مهدوی» و یارانش که در مواجهه جانانه و مستقیم با نیرو‌های آمریکایی در سال ١٣66 در خلیج فارس به شهادت رسیدند، گرامی داشته شد.  انتهای پیام/
3173714,ویترین تسنیم شماره ۷۵۷,۱۷ مهر ۱۴۰۳ - ۰۸:۵۸,https://newsmedia.tasnimnews.com/Tasnim/Uploaded/Image/1403/09/19/1403091915023731531642273.png,حملات موشکی کوبنده حزب الله به عمق حیفا، طبق معادله «چشم در برابر چشم» انجام شد که مقامات حزب الله و در راس آن شهید سید حسن نصرالله بارها بر آن تاکید و اعلام کرده بودند، اگر دشمن به غیرنظامیان لبنانی تجاوز کند، مقاومت همه خطوط قرمز را کنار می گذارد. هر روز بخشی از مهمتریناخبارو گزارش‌های تسنیم را در ویترین تسنیم ببینید: 1- راهبردی حزب‌الله در حمله به حیفا؛ آتش در برابر آتش 2- اختصاصی|سفیر آفریقای جنوبی از نسل کشی صهیونیست‌ها می‌گوید 3- الماس حزب‌الله در کمین اسرائیل|نگاهی به جنگ زمینی در لبنان 4- پیامدهای طوفان الاقصی برای احزاب رژیم صهیونیستی چه بود؟ 5- 10طرح عملیاتی ایران برای «پاسخ سخت» به اقدام احتمالی اسرائیل  انتهای پیام/
3173125,«رضوان» سد محکم حزب‌الله در جنوب|نگاهی به جنگ زمینی در لبنان‌ـ‌‌‌۲,۱۷ مهر ۱۴۰۳ - ۰۸:۳۱,https://newsmedia.tasnimnews.com/Tasnim/Uploaded/Image/1403/07/16/1403071614032263031152334.jpg,گروه دفاعیخبرگزاری تسنیم،سیدمحمد طاهری: حدود یک هفته است که اسرائیل جنگ زمینی با حزب‌الله را با هدف بازگرداندن امنیت به مناطق شمالی فلسطین اشغالی آغاز کرده است اما هنوز نتوانسته است توفیقی در این زمینه کسب کند. علی‌رغم اینکه اسرائیل از توان هوایی قدرتمندی برخوردار است اما تجربه نشان داده است سرنوشت همه جنگ‌ها روی زمین مشخص می‌شوند و در این زمینه از سال 2000 به این سو حزب‌الله به‌خوبی توانسته است در جبهه نبرد زمینی بر اسرائیل پیروز شود. شواهد میدانی نیز نشان می‌دهد تا کنون دست برتر در نبرد زمینی در اختیار حزب‌الله بوده است و اسرائیل قادر نبوده به هیچ یک از اهداف خود دست پیدا کند. گروه دفاعی تسنیم در نظر دارد در سلسله گزارشی به توانمندی‌های حزب‌الله در حوزه نبرد زمینی با رژیم صهیونیستی بپردازد، در اولین قسمت از این گزارش‌ها به بررسی توان «ضدزره» حزب‌الله  پرداخته شد و در قسمت دوم به معرفی یگان «رضوان» می‌پردازیم:  شاید برای اولین مرتبه پس از انتشار ویدئو‌هایی از تمرین رزم در برف و نفوذ به منطقه الجلیل بود که نام یگان «رضوان» بر سر زبان‌ها افتاد و در ادامه انتشار تصاویری از تمرین‌ رزمندگان این یگان بر شهرت آن افزود. آرم یگان رضوان از همان ابتدا تنوع تجهیزات پیشرفته، نوع پوشش و مهارت رزمندگان یگان رضوان توجه‌ها را به خود جلب کرد و سؤالات زیادی را در رابطه با این یگان و مأموریت آن ایجاد کرد. آنچه تا کنون درباره این یگان منتشر شده است نشان می‌دهد سابقه تشکیل چنین یگانی به سال 2006  برمی‌گردد. در سال 2006 حزب‌الله یگانی با نام مداخله سریع برای اجرای عملیات‌های ویژه تأسیس می‌کند و اولین مأموریت آن نیز به اسارت گرفتن نیروهای اسرائیلی در مرز با لبنان بود که منجر به جنگ 33روزه شد. در سال 2008 و پس از شهادتحاج عماد مغنیهاین یگان به نام «رضوان» تغییر نام می‌دهد. نقشه منتشرشده توسط اسرائیل از طرح یگان رضوان برای تصرف الجلیل این یگان در حقیقت به‌منظور اجرای عملیات‌های ویژه و به‌خصوص نفوذ به مناطق شمالی سرزمینهای اشغالی و تصرف منطقه الجلیل تشکیل شده است. ارتش رژیم صهیونیستی نیز در سال 2018 و در گزارشی تأکید کرده بود که حزب‌الله یگان عملیات ویژه‌ای را برای تصرف منطقه الجلیل توسعه داده است. حزب‌الله لبنان دکترین نبرد ناهمتراز را مقابل رژیم صهیونیستی در پیش گرفته است و در این دکترین یگان‌های عملیات ویژه نقش قابل‌توجهی دارند. آنچه در تعریف کلاسیک نیروهای عملیات ویژه عنوان می‌شود آن است که این نیروها باید توانایی جذب، آموزش، سازماندهی نیروی انسانی و همچنین طراحی و اجرای عملیات را داشته‌ باشند، اما ممکن است هر کشوری متناسب با سطح تهدیدات و مأموریتی که برای نیروهای مسلح خود در نظر می‌گیرد تعریف خاصی از نیروهای عملیات ویژه داشته باشد. یگان‌های عملیات ویژه با بهره‌گیری از نیروهای زبده و آموزش‌دیده و تشکیل تیم‌های کوچک و چابک عملیاتی که قادر به تصمیم‌گیری مستقل در صورت قطع ارتباط با رده‌های فرماندهی هستند،‌ قادر به نفوذ به منطقه دشمن به‌منظور تصرف و یا ضربه زدن به مناطق حساس و حیاتی دشمن هستند،این دقیقاً همان مأموریتی است که یگان رضوان در حزب‌الله لبنان نیز به‌عنوان یک یگان عملیات ویژه به‌عهده دارد و در کشورمان نیز یگان‌هایی مانند تیپ نیروهای ویژه صابرین نیروی زمینی سپاه پاسداران انقلاب اسلامی آن را به‌عهده داشته و در رزمایش‌های مختلف آن را تمرین کرده‌اند. به‌نظر می‌رسد یگان‌ رضوان در حوزه رزمی دارای تیم‌های عملیاتی کوچک با حدود 10 نفر نیرو باشد. این نیروها علاوه بر گذراندن آموزش‌های متنوع و کسب مهارت در حوزه‌های مختلف طراحی و اجرای عملیات‌های ویژه و کسب آمادگی جسمی و روانی مناسب، از تجهیزات بِروز و پیشرفته‌ای در حوزه رزم زمینی و عملیات ویژه نیز برخوردار هستند. نمونه یکی از تیم‌های عملیاتی یگان رضوان گفته می‌شود یگان رضوان در جریان نبرد با تروریست‌های تکفیری در سوریه و عراق نیز حضور داشته است و تجربیات ارزشمندی از نبرد با تکفیری‌ها کسب کرده است. یکی از دلایلی که اسرائیل اصرار دارد حزب‌الله به پشت رود لیتانی عقب‌نشینی کند ترس از عملیات یگان رضوان و نفوذ آن به منطقه شمالی فلسطین اشغالی است. رژیم صهیونیستی با اشراف به توانمندی‌های این یگان بیم آن را دارد که واقعه‌ای مانند عملیات طوفان الاقصی که توسط حماس اجرا شد توسط یگان رضوان در منطقه الجلیل رخ دهد؛ از همین روی اصرار دارد حزب‌الله به‌فاصله 20 تا 30 کیلومتری با مرز فلسطین اشغالی عقب‌نشینی کند تا دیگر قادر به نفوذ به شهرک‌های صهیونیست‌نشین و پایگاه‌های ارتش این رژیم نشود. . تمرین یگان رضوان برای ورود به منطقه الجلیل از آغاز عملیات طوفان الاقصی تاکنون رزمندگان یگان رضوان هم در معرکه نبرد با رژیم صهیونیستی حضوری فعال داشته‌اند و توانسته‌اند ضربات قابل‌توجهی به یگان‌های رژیم صهیونیستی وارد کنند، در مرحله نبرد زمینی نیز به‌نظر می‌رسد رزمندگان این یگان مانع از نفوذ صهیونیست‌ها به مناطق جنوب لبنان شده‌اند و در این مسیر هم شهدای زیادی تقدیم کرده‌اند، از جمله مهمترین این شهدا شهید وسام طویل فرمانده این یگان بود که در جریان حمله پهپادی رژیم صهیونیستی به خودروی حامل وی به شهادت رسید. برخی از مسئولان یگان رضوان که همراه ابراهیم عقیل به شهادت رسیدند پس از آن شهید ابراهیم عقیل به‌همراه جمعی از مسئولان این یگان در جریان حمله جنگنده‌های رژیم صهیونیستی به ساختمانی در منطقه ضاحیه بیروت به شهادت رسیدند. حال به‌نظر می‌رسد یگان رضوان حزب‌الله پس از سال‌ها از تشکیل آن به سطحی از بلوغ و توانمندی رسیده است که به‌عنوان یک تهدید جدی و عملی برای رژیم صهیونیستی مطرح است. این تهدید تا جایی قوی بوده است که صهیونیست‌ها از مقابله با آن عاجز شده و خواستار عقب‌نشینی حزب‌الله از منطقه جنوب لبنان هستند، همین موضوع نشان می‌دهد مسیری که برای تشکیل و تقویت این یگان پیموده شده،‌ صحیح بوده و رفته رفته رضوان را به یگانی قدرتمند در مقابل اسرائیل بدل کرده است. انتهای پیام/+
3173519,۱۰طرح عملیاتی ایران برای «پاسخ سخت» به اقدام احتمالی اسرائیل,۱۶ مهر ۱۴۰۳ - ۱۶:۳۸,https://newsmedia.tasnimnews.com/Tasnim/Uploaded/Image/1403/07/15/1403071512481513731143954.jpg,منابع مطلع نظامی به خبرنگار دفاعیخبرگزاری تسنیمگفتند که واحدهای طراحی نیروهای مسلح حداقل 10 طرح عملیاتی  متناسب برای پاسخ به اقدام احتمالی رژیم صهیونیستی آماده کرده‌اند که در صورت لزوم از آنها استفاده خواهد شد. این منابع با تاکید بر اینکه این سناریوها قابلیت به روز رسانی دارند و آماده شدن آنها نشانه جدیت ایران در پاسخ است، افزودند: پاسخ ایران ضرورتاً مقابله به مثل و در حد همان اقدام صهیونیستها نخواهد بود، بلکه می‌تواند شدیدتر و به اهداف متفاوتی باشد که اثرگذاری پاسخ را تقویت کند. این منابع نظامی می‌گویند: رژیم صهیونیستی به نسبت ایران جغرافیای بسیار محدودتر و زیرساختهای حساس‌تر و‌کمتری دارد و اقدام ایران می‌تواند رژیم را دچار مشکلات بی سابقه کند. به گفته این منابع، کشورهای بسیاری به ایران اعلام کرده‌اند که هیچ مشارکتی به نفع اسراییل نخواهند داشت، اما در هر صورت، هر کشوری به صهیونیستها در اقدام احتمالی کمک کند، از خط قرمز ایران عبور کرده و خسارت خواهد دید. انتهای پیام/
3173282,روایتی تصویری از پاکسازی تکفیری‌ها در «آخرین نبرد؛ در عراق»,۱۶ مهر ۱۴۰۳ - ۱۴:۱۶,https://newsmedia.tasnimnews.com/Tasnim/Uploaded/Image/1403/07/16/1403071614140510031152394.jpg,"به گزارش گروه دفاعیخبرگزاری تسنیم، نمایشگاه عکس «آخرین نبرد؛ در عراق» که توسط حسین ولایتی از آخرین عملیاتهای پاکسازی تکفیری‌ها  در کشور عراق به ثبت رسیده، چهارشنبه 18 مهر‌ماه از ساعت 17 در گالری شماره یک خانه عکاسان ایران افتتاح می‌شود. این نمایشگاه روایتی از آخرین عملیات‌های پاکسازی تکفیری‌ها در کشور عراق است که در نقاط مختلف این کشور از فلوجه، موصل، حویجه و تل‌عفر توسط ولایتی در سال‌های 1395 و 1396 عکاسی شده‌اند. نمایشگاه عکس  «آخرین نبرد؛ در عراق»  شامل 33 عکس در  خیابان سمیه، نرسیده به پل حافظ، حوزه هنری، گالری شماره یک خانه عکاسان ایران در معرض دید عموم قرار می‌گیرد.  حسین ولایتی عکاس این نمایشگاه در خصوص تصاویر ثبت شده می‌گوید: عراق همیشه برای من، کشوری آشنا بود، از کودکی اسم آن را، بارها به بهانه‌های مختلف شنیده بودم. مرور حوادث جنگ ایران و عراق، یادبودهای شهدای دفاع مقدس، خاطرات خانواده از کردستان ایران در زمان جنگ، متولد شدنم در زنجان به خاطرات شرایط بد کردستان، حمله آمریکا به عراق، سقوط صدام حسین؛ رفت و آمد زائران به شهرهای کربلا، نجف، کاظمین و سامرا بارها و بارها اسم عراق را برایم مطرح کرده بود. وی ادامه داد: اولین بار در سال 1392 برای زیارت اربعین به این کشور سفر کردم. سفر سخت و زمینی تا مرز مهران و بعد تشرف به نجف، پیاده تا کربلا سفری که مقارن با پیدایش نیروهای داعش بود و سپس خبرها حاکی از سقوط شهرهای عراق یکی پس از دیگری بود. فیلم‌ها و تصاویر این وقایع را دنبال می‌کردم. اینکه با اسم اسلام و با شعار الله اکبر و محمد رسول الله(ص) دست به کشتار بی گناهان می زدند برایم بسیار عجیب بود. تمام تلاش خودم را برای ارتباط با نیروهای نظامی به کار بردم و بالاخره به واسطه یکی از دوستان مستند ساز توانستم به عنوان عکاس به عراق بروم، در این سفر با همراه شهید حاج جواد حسناویی فرمانده یکی از گروهانهای سرایا الخراسانی همراه بودم. این عکاس تصریح کرد: سفر من به صورت ناتمام و با غم بسیار به پایان رسید، سفری که مفاهیم اولیه جنگ را یادم داد. جاده‌های نا امن خاکی, تله‌های انفجاری, از دست دادن دوست، خشونت جنگ، محاصره، صدای تیر، کم خوابیدن، حضور دشمن در نزدیک‌ترین حالت، انفجار، ماشین انتحاری، محاصره، نجات جان خودم و در کنار همه‌ی اینها، تلاش برای خوب عکاسی کردن. ولایتی افزود: بعد از آن راه خودم را پیدا کردم و بارها توانستم به این کشور سفر کنم. تکریت، گرمه، فلوجه، کوه‌های مکحول، بیایانهای شمال موصل، تلعفر، موصل، الحویجه، کوه‌های حقول العاس، ...  هر سفر برای من پر از خاطره بود، دوستهای جدید، اتفاقات خوب و بد و تجربه‌هایی که بسیار گران به دست آوردم. تا جایی که مقدور بود و اجازه عکاسی داشتم سعی کردم از موقعیتی در آن قرار داشتم به بهترین نحو ممکن عکاسی کنم. چیزی که در نظرم خیلی عجیب و جالب آمد این بود که هر دو طرف این جنگ با اسم اسلام و با شعارهای االله اکبر و محمد رسول الله، قبله مشترک و دین مشترک با هم می جنگیدند. اما خدا در قرآن نوید پیروزی اهل ایمان و تقوا داده است. می‌شود گفت که این پیروزی خود گواهی بود برای شناخت اسلام واقعی و مشرکان جنایتکار تکفیری  تمام تلاش خود را کردند که چهره اسلام را در دنیا مخدوش کنند ولی پیروزی مسامانان راستین نشان داد که اسلام واقعی و غیرقابل تغییر چیست. این عکاس حوزه جنگ گفت: من هم مثل دانه شنی بسیار کوچک در ساحل این دریای پر تلاطم بودم، تمام تلاشم را کردم که بتوانم واقعیت را نشان دهم و روایت خودم را از این موضوع به نمایش بگذارم. حالا افسوس‌های بسیاری در ذهن دارم چرا کم حضور داشتم؟ چرا امکان این را نداشتم که بتوانم بیشتر با عکس هایم در این زمینه روشنگری کنم؟ اما چه کنم که توانم به همین میزان بود . امید دارم به خدا که به من لطف بیشتری کند. احساس می‌کنم عراق آشناتر از این حرف‌هاست و روزی باید گمشده خودم در این کشور بیابم. انتهای پیام/"
3173349,فرمانده ارتش دریافت نشان فتح را به سردار حاجی‌زاده تبریک گفت,۱۶ مهر ۱۴۰۳ - ۱۳:۴۴,https://newsmedia.tasnimnews.com/Tasnim/Uploaded/Image/1403/04/04/1403040409443899230380214.jpg,به گزارش گروه دفاعیخبرگزاری تسنیم، امیر سرلشکر سیدعبدالرحیم موسوی فرمانده کل ارتش جمهوری اسلامی ایران با صدور پیامی دریافت نشان «فتح» از فرماندهی معظم کل قوا(مدظله‌العالی) را به سردار امیرعلی حاجی زاده فرمانده هوافضای سپاه پاسداران انقلاب اسلامی ایران تبریک گفت. متن پیام به شرح ذیل است: بسم الله الرحمن الرحیم برادر ارجمند سردار سرتیپ پاسدارامیرعلی حاجی زادهفرمانده محترم نیروی هوافضای سپاه پاسداران انقلاب اسلامی سلام علیکمهنیئا لکاعطای نشان فتح از سوی رهبر معظم انقلاب اسلامی و فرمانده کل قوا (مدظله‌العالی) را به جنابعالی، فرماندهان و رزمندگان غیور نیروی هوافضای سپاه پاسداران و مدافعان حریم حریت، استقلال و اقتدار ایران عزیز در نیروهای مسلح جمهوری اسلامی ایران تبریک عرض می‌نمایم. خشنودی ولی امر مسلمین جهان و رهبرمستضعفان از عملیات درخشان وعده صادق و اعطای این نشان ارزشمند، پاداشی عظیم برای رهروان شهیدان عالی مقام جبهه مقاومت و نشانی از اعتلای عزت ایران سربلند اسلامی در مقابل دشمن غاصب صهیونیست و امریکا؛ مظهر استکبار جهانی و شادی قلب کودکان و مردمان بیگناهی است که دست انتقام الهی را در بارش موشکهای وعده صادق دیدند. از خدای متعال توفیقات روزافزون حضرتعالی، اقتدار و ارتقاء آمادگی آحاد سربازان حضرت ولی عصر عجل الله تعالی فرجه الشریف در نیروهای مسلح و طول عمر وجود شریف، پربرکت و امید آفرین حضرت امام خامنه‌ای عزیز؛ بزرگ علمدار مبارزه با ظلم و جنایات رژیم خون آشام صهیونی و استکبار را مسئلت می نمایم. فرمانده کل ارتش جمهوری اسلامی ایرانسرلشکر سیدعبد الرحیم موسوی انتهای پیام/
3173308,معاون نیروی قدس: سردار قاآنی در سلامت کامل است,۱۶ مهر ۱۴۰۳ - ۱۲:۳۵,https://newsmedia.tasnimnews.com/Tasnim/Uploaded/Image/1403/04/22/1403042210243284230539244.jpg,به گزارشخبرگزاری تسنیم، سردار ایرج مسجدی معاون هماهنگ‌کننده نیروی قدس سپاه پاسداران انقلاب اسلامی، طی سخنانی در همایش تجلیل از موکب‌داران و خادمان اربعین حسینی(ع) در مجتمع فرهنگی شهید بهشتی، درخصوص وضعیت سردار اسماعیل قاآنی فرمانده نیروی قدس اظهار داشت: ایشان در صحت و سلامت‌اند و مشغول فعالیت هستند. طی روزهای گذشتهاخبارضدونقیض درخصوص شهادت سردار قاآنی و یا مجروحیت وی در لبنان در فضای مجازی و رسانه‌های خارجی به‌خصوص صهیونیستی منتشر شده بود. پیش از این نیز بارهااخبارکذب دراین‌باره منتشر و رد شده است. انتهای پیام/+
3173184,پیام سلامی به حاجی‌زاده: هرگونه خباثت دشمن را منکوب می‌کنیم,۱۶ مهر ۱۴۰۳ - ۱۰:۴۳,https://newsmedia.tasnimnews.com/Tasnim/Uploaded/Image/1403/07/16/1403071610423535831150164.jpg,"به گزارش گروه دفاعیخبرگزاری تسنیم، سردار سرلشکر حسین سلامی فرمانده‌کل سپاه پاسداران انقلاب اسلامی در پیامی اعطای نشان فتح از سوی فرمانده‌کل قوا به سردار حاجی‌زاده فرمانده نیروی هوافضای سپاه را تبریک گفت.  متن این پیام به‌شرح زیر است: بسم اللّه الرّحمن الرّحیم سردار سرتیپ پاسدار برادر امیرعلی حاجی‌زادهفرمانده بصیر و شجاع نیروی هوافضای سپاه پاسداران انقلاب اسلامی سلام علیکم؛ دریافت ""نشان فتح"" از دست مبارک رهبر عظیم‌الشأن انقلاب اسلامی و فرمانده‌کل‌ قوا، که به‌یمن اقدام شجاعانه و خردمندانه جنابعالی در اجرای عملیات‌ موفق، مؤثر، درخشان و پیروزمندانه رزمندگان اسلام ""وعده صادق2"" در ""خونخواهی"" شهیدان والامقام اخیر جبهه مقاومت اسلامی و مجازات رژیم سفاک، تروریستی و خون‌آشام صهیونی رقم خورد، موجب خرسندی و افتخار اینجانب و آحاد پاسداران انقلاب اسلامی گردید. به‌یقین این رخداد مبارک عزم و اراده پولادین پاسداران انقلاب و دیگر نیروهای مسلح مقتدر و مدافعان انقلاب و نظام اسلامی برای رویارویی با دشمنان ایران و ایرانی و تهدیدکنندگان امنیت و منافع ملی کشور را مستحکم‌تر و نقطه عطف نوینی در حوزه قدرت‌افزایی بازدارنده کشور به‌ویژه در حوزه موشکی و هوا و فضا خواهد گشود. خاضعانه از الطاف و ادعیه فرمانده معظم کل قوا حضرت آیت الله العظمی امام خامنه‌ای (مدّ ظلّه العالی) نسبت به فرزندان خود در ""سپاه پاسداران انقلاب اسلامی"" سپاسگزاری می‌نماییم و از درگاه خداوند قادر متعال بقای سایه‌ وحدت‌آفرین، امیدبخش و اقتدارآفرین معظم‌له را مسئلت می‌جوییم. به ملت شریف و قهرمان ایران نیز اطمینان می‌دهیم در چارچوب راهبرد اعلامی ولی امر مسلمین جهان مبنی بر ""عدم تعلل یا شتاب‌زدگی"" در پاسخ به شرارت‌های دشمنان و نیز مشروعیت و عقلانیت دفاع از تمامیت جمهوری اسلامی ایران، به‌فضل الهی در اوج آمادگی‌های لازم، ضمن حمایت و پشتیبانی از جبهه مقاومت اسلامی به‌ویژه فلسطین و لبنان، هرگونه خباثت دشمن به‌ویژه رژیم گرگ‌صفت و سگ‌ هار آمریکا در منطقه را با قدرت، صلابت و قاطعیت منکوب خواهیم ساخت. در پایان، این افتخار بزرگ و شوق‌انگیز را به آن فرمانده دلیر و سرباز مخلص ولایت صمیمانه تبریک و تهنیت گفته و دوام توفیق و درخشش آن برادر عزیز و ""نیروی هوافضای قهرمان سپاه پاسداران انقلاب اسلامی"" در پیگیری و اجرای سرافرازانه مأموریت‌های خطیر محوله را آرزومندم. انتهای پیام/+"
3173090,ویترین تسنیم شماره ۷۵۶,۱۶ مهر ۱۴۰۳ - ۰۹:۳۱,https://newsmedia.tasnimnews.com/Tasnim/Uploaded/Image/1403/09/19/1403091915023731531642273.png,سردار امیرعلی حاجی‌زاده فرمانده نیروی هوافضای سپاه پاسداران انقلاب اسلامی به‌دلیل اجرای درخشان عملیات وعده صادق‌ـ2 مفتخر به دریافت نشان فتح از فرمانده معظم کل قوا شد. نیروی هوافضای سپاه که با فرماندهی 15ساله سردار حاجی‌زاده به قدرتی عظیم مقابل دشمنان ایران بدل شده، با عملیات‌های موشکی موفق به‌خصوص علیه رژیم صهیونیستی ضربات مهلکی بر پیکره دشمن وارد کرده و امروز سدی محکم دمقابل هر تجاوز و تعدی به خاک ایران است. هر روز بخشی از مهمتریناخبارو گزارش‌های تسنیم را در ویترین تسنیم ببینید: 1- اوج‌گیری هوافضای سپاه طی 15 سال فرماندهی فاتحانه حاجی‌زاده 2- کارگزارِ اسرائیل؛ تلاش آمریکا برای همراهی منطقه با صهیونیستها 3- یک سال بعد از طوفان‌الاقصی؛ صهیونیسم زیر پای مقاومت 4- طبل توخالی حمله اسرائیل؛ ضربه کوچک، صدای بلند  انتهای پیام/+
3172450,الماس حزب‌الله در کمین اسرائیل|نگاهی به جنگ زمینی در لبنان ـ‌۱,۱۶ مهر ۱۴۰۳ - ۰۱:۰۰,https://newsmedia.tasnimnews.com/Tasnim/Uploaded/Image/1403/09/19/1403091915023731531642273.png,گروه دفاعیخبرگزاری تسنیم، سیدمحمد طاهری:حدود یک هفته است که اسرائیل جنگ زمینی با حزب‌الله را با هدف بازگرداندن امنیت به مناطق شمالی فلسطین اشغالی آغاز کرده است اما هنوز نتوانسته است توفیقی در این زمینه کسب کند. علی‌رغم اینکه اسرائیل از توان هوایی قدرتمندی برخوردار است اما تجربه نشان داده است سرنوشت همه جنگ‌ها روی زمین مشخص می‌شوند و در این زمینه از سال 2000 به این سو حزب‌الله به‌خوبی توانسته است در جبهه نبرد زمینی بر اسرائیل پیروز شود. شواهد میدانی نیز نشان می‌دهد تا کنون دست برتر در نبرد زمینی در اختیار حزب‌الله بوده است و اسرائیل قادر نبوده است به هیچ یک از اهداف خود دست پیدا کند. گروه دفاعی تسنیم، در نظر دارد در سلسله گزارشی به توانمندی‌های حزب‌الله در حوزه نبرد زمینی با رژیم صهیونیستی بپردازد که در اولین قسمت از این گزارش‌ها به بررسی توان «ضدزره» حزب‌الله می‌پردازد:  آنچه مشخص است هدف از عملیات زمینی رژیم صهیونیستی عقب راندن حزب‌الله تا پشت رود لیتانی است تا به این طریق بتواند مناطق شمالی سرزمین‌های اشغالی را از آتش راکت‌های کوتاه‌برد حزب‌الله در امان نگه‌دارد و در نتیجه آن موجب بازگشت شهرک‌نشینان صهیونیست که در پی عملیات‌های حزب‌الله آواره شده‌اند، شود. رنگ کرم مناطقی را نشان می‌دهد که اسرائیل قصد دارد حزب‌الله را مجبور به عقب‌نشینی از آن کند اسرائیل در نظر داشت پس از ترور فرماندهان حزب‌الله نبرد زمینی خود علیه مقاومت لبنان را با این فرض آغاز کند که ساختار فرماندهی حزب‌الله از هم پاشیده است و حزب‌الله دیگر قادر نخواهد بود جبهه جنگ زمینی را به‌درستی مدیریت کند؛ برآوردی که در عرصه میدانی تاکنون کاملاً اشتباه بوده است و به‌خلاف تصورات اسرائیلی‌ها، رزمندگان حزب‌الله در منطقه جنوب لبنان از اشراف اطلاعاتی و آمادگی رزمی بسیار بالایی برخوردار هستند به‌صورتی که در همین مدت یک هفته‌ای که از آغاز نبرد زمینی رژیم صهیونیستی با حزب‌الله می‌گذرد، براساس آمار منتشرشده توسط ارتش این رژیم، تاکنون 11 کشته و 86 زخمی روی دست اسرائیل مانده است که حال 16 نفر از آنها وخیم گزارش شده است.  از سوی دیگر یکی از افسران میدانی حزب‌الله با ارائه جزئیاتی درباره ناکام گذاشتن تلاش‌های نیروی زمینی ارتش اشغالگر برای پیشروی در جنوب لبنان، اعلام کرد: طی چند روز گذشته بیش از 150 نظامی صهیونیست در درگیری زمینی با رزمندگان مقاومت لبنان به هلاکت رسیده یا زخمی شده‌اند. حزب‌الله لبنان از آغاز تشکیل خود در سال 1982 شیوه رزم ناهمتراز را برای مقابله با ارتش رژیم صهیونستی انتخاب کرد و به‌مدد همین راهبرد توانست در گام اول و در سال 2000 ارتش رژیم صهیونیستی را مجبور به عقب‌نشینی از جنوب لبنان کند. بر اساس این راهبرد حزب‌الله سعی کرده است با اشراف اطلاعاتی،‌ عملیات‌های چریکی و ابتکارات خاص خود در حوزه رزم زمینی ضربات قابل‌توجهی به صهیونیست‌ها وارد کند که پیروزی در جنگ 33روزه یکی از آثار اتخاذ چنین راهبردی بود. علاوه بر این جغرافیای پیچیده و کوهستانی جنوب لبنان و پوشش گیاهی انبوهی که این منطقه دارد،‌ پوشش مناسبی برای رزمندگان حزب‌الله مقابل نظامیان اسرائیلی ایجاد کرده است، همچنین این مزیت مانع از اجرای مؤثر مانور یگان‌های زرهی شده است و آسیب‌پذیری آنها را افزایش می‌دهد. . کلیپی از رزم زمینی حزب‌الله آنچه در این بین برای حزب‌الله مشکل ایجاد می‌کند برتری هوایی رژیم صهیونیستی است. اسرائیل با قدرت هوایی و پهپادی خود هم قادر خواهد بود تحرکات حزب‌الله را زیر نظر داشته باشد و به آنها ضربه وارد کند، شاید یکی از دلایلی که باعث شد حزب‌الله پس از عملیات طوفان الاقصی حدود 400 شهید تقدیم کند نیز همین باشد. اما تجربه نشان داده است نیروی مدافع به‌مرور می‌تواند خود را با قدرت آتش دشمن وفق دهد و در عمده جنگ‌ها قدرت آتش نتوانسته است سربازان مصمم و بااراده نیروی مدافع را از صحنه نبرد خارج کند، این موضوع در جنگ جهانی دوم برای نیروهای روسی در استالینگراد، برای نیروهای ویتنامی مقابل آمریکا، برای نیروهای افغانستانی و چچنی مقابل شوروی و حتی برای رزمندگان کشورمان در دوران دفاع مقدس رخ داده است. بر پایه این شواهد تاریخی می‌توان دریافت که نبرد زمینی مهمترین و سرنوشت‌سازترین بخش در هر جنگی است که هدف آن تصرف جغرافیا و یا تغییر ساختار سیاسی طرف مقابل باشد، به این ترتیب تصرف و یا حفظ جغرافیا امری حیاتی برای طرفین جنگ است. از جمله ویژگی‌های مهم نبرد زمینی آن است که طرف متخاصم چنانچه از فناوری‌های پیشرفته‌ای هم برخوردار باشد متحمل تلفات انسانی خواهد شد و به این ترتیب این امکان را برای نیروهای مدافع فراهم می‌کند تا نوع خاصی از تقارن نظامی را ایجاد کنند، علاوه بر این تجربه نشان داده است در عمده جنگ‌هایی که طرف قوی‌تر موفق به پیروزی نشده طرف ضعیف‌تر جنگ در نبرد زمینی موفق بوده است و در این عرصه توانمندی دشمن را به چالش کشیده است، همانند آنچه در جنگ 33روزه بین رزمندگان حزب‌الله و ارتش رژیم صهیونیستی رخ داد و اسرائیل علی‌رغم برتری فناوری نتوانست تقارن موردنظر خود را در این جنگ ایجاد کند. موشک الماس3 در اختیار رزمندگان حزب‌الله در عرصه نبرد زمینی اما توان اصلی نیروهای مدافع، متکی بر تجهیزات دفاع زمینی و به‌خصوص موشک هدایت‌شونده ضدزره است. هرچند در سال‌های اخیر با اتکا به فناوری‌های پیشرفته فاصله مرگ (فاصله بین خطوط پدافندی نیروهای مهاجم و مدافع) افزایش یافته است اما این موضوع نتوانسته است اثرگذاری موشک‌های ضدزره را کمرنگ کند، بنابراین و با توجه به تجربیات جنگ‌های چند دهه اخیر جنگ‌افزارهای سبک و نیمه‌سنگین ضدزره هدایت‌شونده و قابل‌حمل توسط نفر می‌توانند مسیر اصلی عملیات‌ها در رزم زمینی را تعیین کنند و برتری فناوری طرف مقابل را کم یا بی‌اثر کنند. علاوه بر این ایجاد تیم‌های کم‌تعداد و مستقل مجهز به موشک‌های ضدزره هدایت‌شونده می‌تواند عاملی جدی برای ناامنی نیروهای دشمن باشد. با توجه به موارد پیش‌گفته می‌توان دریافت که تسلیحات هدایت‌شونده ضدزره با برخورداری از فاکتورهای مهمی همچون تحرک و جابه‌جایی بالا، توان تخریب مناسب و قابلیت هدف قرار دادن اهداف ثابت و متحرک نقشی تعیین‌کننده و سرنوشت‌ساز در نبردهای زمینی دارند و به‌نوعی سرنوشت جنگ‌های زمینی تا حد قابل‌توجهی به نحوه استفاده از این جنگ‌افزارها وابسته است. یگان‌های ضدزره حزب‌الله مجهز به موشک کورنت پس از جنگ 1973 که برای نخستین مرتبه ارتش مصر به‌صورت گسترده از موشک‌های هدایت‌شونده ضدزره استفاده کرد، در جریان جنگ 33روزه حزب‌الله با به‌کارگیری موشک‌های کورنت و کونکورس برای دومین مرتبه ارتش رژیم صهیونیستی را غافلگیر کرد و مانع از پیشروی مؤثر یگان زرهی ارتش اسرائیل شد. در جنگ اخیر نیز از همان آغازین روزهای نبرد حزب‌الله با به‌کارگیری مؤثر یگان‌های ضدزره خود و به میدان آوردن تسلیحات جدیدی مانند موشک الماس که قابلیت تاپ‌اتک (حمله از بالا) دارند، توانست خسارات قابل‌توجهی به پایگاه‌ها و تجهیزات جمع‌آوری اطلاعات رژیم صهیونیستی وارد کند به‌صورتی که این حملات موجب شد فرماندهی شمال ارتش رژیم صهیونیستی تمام توان خود را معطوف به حزب‌الله کند و قادر به پشتیبانی از عملیات ارتش رژیم در غزه نباشد و این دقیقاً همان چیزی بود که حزب‌الله می‌خواست. حال نیز به‌نظر می‌رسد حزب‌الله با آماده‌سازی یگان‌های ضدزره متحرک خود توانسته است ضمن وارد آوردن ضربات قابل‌توجه به یگان‌های ارتش اسرائیل توانمندی خوبی برای مقابله با یگان‌های زرهی این رژیم آماده کرده باشد. تقدیرنامه‌های متعدد یگان‌های ضدزره حزب‌الله در اتاق شهید نیلفروشان قطعاً جمهوری اسلامی ایران نقش بسزایی در آموزش و پشتیبانی از یگان‌های ضدزره حزب‌الله دارد و در این مسیر سردار شهید نیلفروشان یکی از افرادی است که نقش بسزایی در شکل‌گیری و پشتیبانی از نسل جدید یگان‌های ضدزره حزب‌الله داشته است. انتهای پیام/+
3172949,اوج‌گیری هوافضای سپاه طی ۱۵ سال فرماندهی فاتحانه حاجی‌زاده,۱۵ مهر ۱۴۰۳ - ۲۱:۰۸,https://newsmedia.tasnimnews.com/Tasnim/Uploaded/Image/1403/07/15/1403071514184749331145294.jpg,به گزارش خبرنگار دفاعیخبرگزاری تسنیم، امروز و طی مراسمی سردار امیر علی حاجی زاده فرمانده نیروی هوافضای سپاه به دلیل اجرای درخشان عملیات وعده صادق-2 مفتخر به دریافت نشان فتح از فرمانده معظم کل قوا شد. سردار حاجی زاده از سال 1388 فرماندهی نیروی هوافضای سپاه را بر عهده گرفت و در طی 15 سال فرماندهی این نیرو توانسته به صورت چشمگیری ظرفیت ها و قابلیت‌های این نیرو را افزایش دهد. در ابتدای فرماندهی سردار حاجی زاده تنها حوزه موشکی این نیرو بود که در پی تلاش‌های سردار شهید طهرانی مقدم دارای رشد قابل توجهی بود. اما پس از فرماندهی سردار حاجی زاده هر پنج فرماندهی نیروی هوافضا متناسب با ماموریت های خود رشد قابل توجهی پیدا کردند. در حوزه موشکی کیفیت و‌ کمیت موشک‌های بالستیک نیروی هوافضا نسبت به قبل رشد قابل توجهی کرد و در حقیقت نسل جدید موشک‌های بالستیک سپاه مانند موشک‌های دزفول، خیبر شکن، زهیر و‌موشک هایپرسونیک فتاح طراحی و تولید شدند و همین امر موجب شد تا توانایی‌های ایران در حوزه موشکی تبدیل به یکی از‌مولفه‌های اصلی قدرت بازدارندگی ما شود. فرماندهی موشکی نیروی هوافضای سپاه طی سال های اخیر با اجرای ماموریت ها و عملیات های موشکی موفق بخصوص علیه رژیم صهیونیستی ضربات مهلکی بر پیکره دشمن وارد کرده و یکی‌از ارکان اصلی بازدارندگی کشور بوده است. در حوزه پهپادی می‌توان گفت پیش از سردار حاجی زاده اقدام قابل توجهی در این حوزه صورت نگرفته بود و عمده فعالیت‌ها در این حوزه به تولید پهپادهایی با مداومت پروازی بسیار کم محدود می شد. اما پس از فرماندهی سردار حاجی زاده فرماندهی پهپاد با تولید انواع پهپادهای سری شاهد در ماموریت های انتحاری، رزمی و شناسایی به یکی از قدرتهای پهپادی جهان تبدیل شد تا جایی که امروز آوازه پهپادهای سپاه مرزهای ایران را در نوردیده است و شهرتی جهانی پیدا کرده است. همچنین امروز نیروی هوافضای سپاه بزرگترین کلکسیون پهپادهای غنیمتی آمریکایی را دارد که در تمام جهان بی نظیر است. این پیشرفت ها تا جایی ادامه یافت که حتی ژنرال مکتبی فرمانده سابق سنتکام نیز مجبور به اعتراف در این زمینه شود و گفت که پهپادهای ایرانی برتری هوایی آمریکا در‌منطقه را از بین برده اند. در‌حوزه پدافند هوایی که خود سردار حاجی زاده پیش از فرماندهی نیروی مدتی فرماندهی آن را بر عهده داشت سپاه پاسداران انقلاب اسلامی بجز چند سامانه قدیمی خارجی چیزی در اختیار نداشت اما امروز این فرماندهی دارای پیشرفته ترین رادارها و سامانه‌های پدافند هوایی است که امتحان خود را در عمل نیز نشان داده اند و انهدام پهپاد گلوبال هاوک آمریکایی توسط سامانه سوم‌خرداد نمونه ای از توانمندی ایجاد شده در این فرماندهی است. در حوزه عملیات هوایی هرچند موضوع اصلی ماموریت نیروی هوافضا نیست و تنها ماموریت پشتیبانی نزدیک از نیروی زمینی به عهده آن است اما این فرماندهی نیز دستخوش تغییرات جدی شد. در هنگامی که داعش در چند کیلومتری بغداد بود فرماندهی عملیات هوایی نیروی هوافضا توانست تنها ظرف 10 روز خلبانان عراقی جنگنده های سوخو 25 را که بیش از 20 سال بود پرواز نکرده بودند را آموزش دهد و با جنگنده سپاه به مصاف با داعش فرستاده و بغداد را از خطر سقوط نجات دهد. پس از آن نیز با اتکا به دانش فنی متخصصان داخلی جنگنده های سوخو 22 را که سی سال بدون استفاده بودند اورهال و ارتقا داده و آنها را به انواع تسلیحات نقطه زن و هوشمند مجهز کرد. در‌حوزه پشتیبانی از جبهه مقاومت نیز این فرماندهی نقش چشمگیری داشت و به یاری مردم مظلوم‌ سوریه شتافت. همچنین تجهیز هواپیمای ایلوشین به تانکر آتش نشانی هوایی یکی دیگر از دستاوردهای این فرماندهی بوده است که در حوادث طبیعی و آتش سوزی جنگل‌ها در داخل و خارج کشور بخوبی درخشیده است. فرماندهی فضایی نیروی هوافضای سپاه نیز که در زمان سردار حاجی زاده تاسیس شد یکی دیگر‌از ابعاد این قدرت این نیرو است. این فرماندهی در سال 1399 توانست اولین ماهواره نظامی ایران با نام نور 1 را توسط ماهواره بر قاصد با موفقیت در مدار قرار دهد و یک رکورد جدید در عرصه فضایی کشور ثبت نماید. در ادامه نیز با عملیاتی کردن ماهواره بر قائم 100 و دستیابی به موتورهای سوخت جامد فضایی سلمان، رافع و وهب اولین ماهواره بر سه مرحله ای سوخت جامد کشور را ساخت و ماهواره های نور 2 و 3 را نیز به فضا ارسال کرد. پیشرفت های فناوری در حوزه فضایی در سپاه تنها ظرف مدت 10 سال از تشکیل این فرماندهی بسیار چشمگیر بوده است و توانسته فناوری فضایی کشور را چند پله ارتقا دهد. تمام این پیشرفت ها در شرایطی بدست آمده است که طی این سال ها ایران درگیر سخت ترین تحریم‌ها بوده است و تنها با اتکا به توانایی‌های داخلی به این پیشرفت‌های عظیم دست یافته است. به هر ترتیب امروز نیروی هوافضای سپاه با فرماندهی سردار حاجی زاده به قدرتی عظیم در‌مقابل دشمنان ایران بدل شده و سدی محکم در‌مقابل هر تجاوز و تعدی به خاک ایران است. انتهای پیام/
3172769,ویترین تسنیم شماره ۷۵۵,۱۵ مهر ۱۴۰۳ - ۱۵:۳۶,https://newsmedia.tasnimnews.com/Tasnim/Uploaded/Image/1403/09/20/1403092013381410531646563.jpg,طی چند روز گذشته که ارتش رژیم صهیونیستی در تلاش برای آغاز عملیات زمینی به سمت روستاهای جنوب لبنان بود، دست کم بیش از 25 افسر و نظامی صهیونیست از نیروهای نخبه ارتش اشغالگر به دست رزمندگان مقاومت به هلاکت رسیده و بیش از 130 نظامی صهیونیست هم زخمی شدند. صهیونیست‌ها که همواره آمار واقعی تلفات خود را مخفی می کنند، تاکنون به طور رسمی کشته و زخمی شدن حدود 100 نفر را تایید و اعلام کردند، حال 16 نظامی وخیم است. هر روز بخشی از مهمتریناخبارو گزارش‌های تسنیم را در ویترین تسنیم ببینید: 1- آمار خیره کننده از تلفات نظامیان صهیونیست مقابل حزب‌الله 2- ضاحیه؛ زندگی در بیم و امید 3- اهالی غزه خطاب به کشورهای عربی:مثل ایران عمل کنید 4- چرا وعده صادق 2 بسیار مهم است؟  انتهای پیام/
3172657,امیر قربانی: یادمان‌های ارتش در راهیان نور توسعه می‌یابد,۱۵ مهر ۱۴۰۳ - ۱۴:۰۵,https://newsmedia.tasnimnews.com/Tasnim/Uploaded/Image/1403/06/19/1403061911344171830938554.jpeg,به گزارش حوزه دفاعیخبرگزاری تسنیم، امیر سرتیپ خلبان یوسف قربانی فرمانده قرارگاه راهیان نور ارتش به‌همراه امیر سرتیپ محمدرضا فولادی رئیس سازمان حفظ آثار و نشر ارزش‌های دفاع مقدس ارتش از یادمان‌های راهیان نور و مناطق عملیاتی ارتش در جنوب بازدید کردند. وی در این بازدید چند روزه از مناطق عملیاتی جنوب از کلیه یادمان‌های ارتش از جمله یادمان دهلاویه، چذابه، رمضان، پادگان حمید، پادگان دژ خرمشهر و قرارگاه میشداغ و سایر ظرفیت‌های راهیان نور ارتش بازدید و نقاط قوت و ضعف و تهدیدها و فرصت‌ها را بررسی  و تصمیماتی برای توسعه امور راهیان نور ارتش اتخاذ کرد. فرمانده قرارگاه راهیان نور ارتش در این بازدید بر تقویت زیرساخت‌ها و انجام فعالیت‌های فرهنگی ارتش جهت آمادگی برای پذیرایی از کاروان‌های راهیان‌نور تأکید و عنوان کرد: در زمینه توسعه یادمان های آجا در حوزه ابنیه و ساختمان، امور فرهنگی، نمایشگاهی و نیروی انسانی باید اهتمام بیشتری توسط ارتش صورت گیرد.  امیر قربانی ادامه داد: راهیان نور یکی از راه‌های فراوری گنج موجود در جنگ تحمیلی است که به فرمایش فرماندهی معظم کل قوا باید تا سالیان سال ملت ما را تغذیه کند. وی با بیان اینکه ذائقه نسل امروز (جوانان، دانش آموزان و دانشجویان) باید در حوزه راهیان‌نور مد نظر قرار بگیرد، تصریح کرد: از طریق راهیان نور می‌توانیم به ترویج فرهنگ ایثار، مقاومت، جهاد و شهادت و اشاعه فرهنگ جبهه و جهاد بین مردم و نسل جوان کمک کنیم. فرمانده قرارگاه راهیان نور ارتش افزود: ارتش ظرفیت‌های بسیار بکر و خوبی برای ارائه به کاروان‌های راهیان‌نور دارد و خوزستان به عنوان پایتخت دفاع مقدس باید بهترین شرایط را برای این رویداد مهم و ارزشی تدارک ببیند به گونه‌ای که نسل نوجوان و جوان زائر ما رغبت پیدا کنند و هر ساله راهی این سرزمین مقدس شوند.  امیر قربانی در پایان خاطرنشان کرد: در آینده نزدیک باید اقدامات گسترده‌ای در حوزه افزایش تعداد یادمان‌های نزاجا و گسترش اقداماتی در حوزه خدمت‌رسانی به زائرین و کاروان‌های راهیان نور در یادمان‌های منطقه جنوب غرب، غرب و شمال غرب کشور از جمله یادمان تمرچین، پادگان ابوذر و یادمان شهید شیرودی توسط ارتش صورت گیرد و مدیریت حفظ آثار و نشر ارزش‌های دفاع مقدس نزاجا برنامه‌های مناسبی را با همکاری وزارتخانه‌های معین در این زمینه تدارک خواهد دید. انتهای پیام/
3172636,اعطای «نشان فتح» به سردار حاجی‌زاده توسط فرمانده‌کل قوا,۱۵ مهر ۱۴۰۳ - ۱۳:۴۵,https://newsmedia.tasnimnews.com/Tasnim/Uploaded/Image/1403/07/15/140307151345192031144684.jpg,"به گزارش گروه دفاعیخبرگزاری تسنیم، حضرت آیت‌الله خامنه‌ای فرمانده‌کل قوا طی مراسمی به سردار امیرعلی حاجی‌‌‌زاده، فرمانده نیروی هوافضای سپاه پاسداران انقلاب اسلامی «نشان فتح» اعطا کردند. اعطای این نشان به‌دلیل عملیات درخشان «وعده صادق» انجام شد. به گزارش تسنیم، سه‌شنبه‌شب دهم مهرماه، نیروی هوافضای سپاه عملیات وعده صادق2 را به‌خونخواهی شهید هنیه و ترور شهیدان سیدحسن نصرالله و سردار نیلفروشان و جنایات رژیم صهیونیستی با شلیک حدود 200 موشک بالستیک علیه پایگاه‌های نظامی و جاسوسی اسرائیل انجام داد. نشان فتح، به‌عنوان نماد عملیات‌های پیروزمندانه رزمندگان اسلام و فاتحان این عملیات‌ها انتخاب شده است. این نشان، از سه برگ درخت نخل و گنبد مسجد جامع خرمشهر و نیز پرچم جمهوری اسلامی ایران تشکیل شده است. آنطور که سردار افشار معاون وقت نیروی انسانی ستاد کل نیروهای مسلح در سال 1368 اعلام کرده بود: ""نشان فتح"" به عنوان سمبل عملیات پیروزمندانه رزمندگان اسلام و نشانی برای فاتحان عملیات‌های پیروز رزمندگان اسلام انتخاب شده است و دیگر نشان ها نیز به نیروهای مؤثر در خدمات رزمی، فعالیت های پشتیبانی، ایثارگران، جانبازان، و مبتکرین در اختراعات و اکتشافات صنایع نظامی، امدادگران و فعالین در امور هنری اعطاء خواهد شد.   انتهای پیام/+"
3172588,منبع آگاه: طرح پاسخ سخت به اقدام احتمالی صهیونیستها آماده است,۱۵ مهر ۱۴۰۳ - ۱۲:۵۱,https://newsmedia.tasnimnews.com/Tasnim/Uploaded/Image/1403/07/15/1403071512481513731143954.jpg,یک منبع آگاه در نیروهای مسلح به خبرنگار دفاعیخبرگزاری تسنیمگفت: طرح پاسخ لازم به اقدام احتمالی صهیونیست‌ها کاملاً آماده است و در صورتی که اسرائیل اقدامی کند، تردیدی در عملیاتی شدن ضربه متقابل ایران وجود نخواهد داشت. وی گفت: در طرح ایران، چند نوع ضربه متقابل و مشخص وجود دارد که بسته به نوع اقدام صهیونیست‌ها درباره اجرایی شدن یک یا چند تا از آنها تصمیم‌گیری فوری خواهد شد. این منبع مطلع تأکید کرد: ایران بانک اهداف متعددی از اسرائیل دارد و وعده صادق2 هم نشان داد که هر نقطه‌ای که اراده کنیم، می‌توانیم با خاک یکسان کنیم. به گزارش تسنیم، سپاه پاسداران در 10 مهر با 200 فروند موشک بالستیک در قالب عملیات وعده صادق2 به نقاط مختلفی از سرزمین‌های اشغالی حمله کرد که 90 درصد این موشک‌ها با عبور از پدافند هوایی اسرائیل، به اهداف اصابت کردند.  در این حمله، سه پایگاه هوایی ارتش اسرائیل یعنی نواتیم، ختساریم و تل‌نوف جزو اهداف اصلی بود. سپاه در این عملیات از موشک‌های بالستیک قدر با برد 2000 کیلومتر، عماد با برد 1700 کیلومتر و فتاح با برد 1400 کیلومتر استفاده کرد.  این اولین عملیاتی بود که سپاه در آن موشک‌های هایپرسونیک فتاح را به‌کار گرفت.  بنیامین نتانیاهو نخست وزیر اسرائیل، این حمله را بزرگترین حمله موشکی تاریخ عنوان کرده است. انتهای پیام/+
3172503,سردار نقدی: در حقیقت اسرائیل یک یگان از ارتش آمریکا است,۱۵ مهر ۱۴۰۳ - ۱۱:۵۲,https://newsmedia.tasnimnews.com/Tasnim/Uploaded/Image/1401/09/23/140109231420093226645534.jpg,"به گزارش خبرنگار سیاسیخبرگزاری تسنیم، سردار محمدرضا نقدی رئیس ستاد مرکزی بزرگداشت روز 13 آبان صبح امروز، یکشنبه، در نشست این ستاد طی سخنانی اظهار داشت: امروز ما با دشمن بشریت و همه ادیان مواجه هستیم و همه دنیا این موضوع را می‌بینند که اسرائیل فرزند نامشروع آمریکا است. وی افزود: از آغاز تشکیل رژیم صهیونیستی تا کنون بیش از 300 میلیارد دلار توسط آمریکا به این رژیم کمک شده است و اگر مسلمانان، و حتی حماس، تنها با رژیم صهیونیستی مواجه بودند کار اسرائیل به آبان ماه سال 1402 هم نمی‌رسید اما آمریکا از آنها پشتیبانی می‌کند و به همین دلیل آنها هنوز سرپا هستند، چند بار زاغه‌های مهمات اسرائیل خالی شد و آمریکا از آنها پشتیبانی کرد. رئیس ستاد مرکزی بزرگداشت روز 13 آبان ادامه داد: برخی می‌گویند؛ ""چرا اسرائیل این‌قدر اشراف اطلاعاتی دارد؟!""، باید گفت امروز با سلطه اسرائیل مواجه نیستیم بلکه تمام جهان غرب به کمک اسرائیل آمده‌اند و در حقیقت اسرائیل یک یگان از ارتش آمریکا است که مأموریت دارد کشورهای منطقه را چپاول کند. نقدی تأکید کرد: امروز هم نتانیاهو برای منافع آمریکا می‌جنگد و بشریت به‌خوبی در حال شناخت دشمنان خود است، البته آمریکا هم بزرگترین بازنده این جنگ خواهد بود. وی در ادامه ابراز کرد: در 13 آبان امسال به‌دلیل عدم‌تعهد آمریکا به معاهده الجزایر در بازگرداندن ثروت‌های ایران از آن‌ها شکایت خواهیم کرد؛ این شکایت برای چپاول ثروت‌های غارت‌شده توسط رژیم شاه و دزدی‌های خاندان پهلوی که به آمریکا بردند و آمریکا در معاهده الجزایر تعهد داده بود آن‌ها را بازگرداند، صورت می‌گیرد. رئیس ستاد مرکزی بزرگداشت روز 13 آبان در بخشی دیگر از سخنان خود عنوان کرد: بدون شک مقاومت برنده میدان است و می‌بینیم بیداری بزرگی در دنیا شکل گرفته است و یهودیانی که روزی مخالف مقاومت بودند اما امروز پرچم فلسطین در دستان‌شان است. سردار نقدی با تصریح به اینکه 90 درصد دانشجویان که برای تحصیل به آمریکا می‌روند، امروز نمی‌خواهند تبعیت آمریکا را بپذیرند، خاطرنشان کرد: هم‌چنین 13 آبان امسال مصادف با چهلمین روز شهادت شهید نصرالله است که باید این امر مهم مد نظر قرار بگیرد. معاون هماهنگ‌کننده سپاه پاسداران اظهار کرد: جوانان برای اعزام به لبنان پاشنه دفاتر ما را کنده‌اند اما فرماندهان مقاومت درخواستی دراین‌باره نداشته‌اند و باید در این میدان‌ها مانند آیین 13 آبان حاضر شویم و انزجار خود را از آنان اعلام کنیم. سردار نقدی یادآور شد: 16 هزار دانش‌آموز و کودک در یک‌سال گذشته توسط جنایتکاران اسرائیلی به شهادت رسیده‌اند پس 13 آبان روز همبستگی با این کودکان و شهدای نوجوان مظلوم هم هست. برای 13 آبان امسال برنامه‌های متعدد و خوبی در نظر گرفته شده است. وی اضافه کرد: برنامه‌های ما در استان‌ها و شهرهای کشور به‌عهده دانش‌آموزان خواهد بود و این عزیزان میان‌دار این مراسمات هستند. انتهای پیام/+"
3172408,تنگسیری: سناریوهای مختلفی برای مقابله با نتانیاهو داریم,۱۵ مهر ۱۴۰۳ - ۱۰:۰۷,https://newsmedia.tasnimnews.com/Tasnim/Uploaded/Image/1403/03/05/1403030508483579530151234.jpg,به گزارش گروه دفاعیخبرگزاری تسنیم، سردار دریادار علیرضا تنگسیری فرمانده نیروی دریایی سپاه پاسداران انقلاب اسلامی  در گفت‌وگوی تلویزیونی با العالم اظهار داشت: نیروهای مسلح ایران در سال‌های گذشته خود را برای مقابله با انواع تهدیدات آماده کرده‌اند. سردار تنگسیری در ادامه به وضعیت تنگه هرمز اشاره کرد و گفت: تنگه هرمز تنگه‌ای بسیار مهم و راهبردی است که در جنوب ایران قرار دارد و متعلق به ایران و کشور‌های همسایه است. فعالیت‌های هفته دفاع مقدس امسال با رژه‌ای که مشاهده کردید آغاز شد و در آن 583 فروند شناور شامل ناو‌های موشک انداز، ناو‌های پشتیبانی و ناو‌های متعلق به نیرو‌های بسیج در کنار هواپیما‌های جنگی و ترابری و بالگرد شرکت داشتند. وی افزود: پس از 44 سال حق داریم افتخار کنیم که دستگاه‌ها و تجهیزاتی که دیدید و می‌بینید تولید ما در دوران تحریم کامل اقتصادی است. در این میان امسال سال خاصی است، زیرا از یک سو شاهد جنایاتی هستیم که صهیونیست‌ها در غزه یعنی فلسطین قهرمان انجام می‌دهند و از سوی دیگر شاهد جنایات صهیونیست‌ها در لبنان هستیم که البته از سوی جامعه جهانی محکوم شده است لذا امسال رنگ و بوی خاصی دارد. فرمانده نیروی دریایی سپاه تصریح کرد: رژه روز 31 شهریور، دو پیام روشن یکی برای دشمنان و دیگری برای دوستان داشت. پیام به دوستان آن است که شما به خوبی می‌دانید که ایران اسلامی همچنان تحت انواع تحریم‌های اقتصادی قرار دارد، اما هرگز در برابر قلدرمآبی آمریکا سر فرود نیاوردیم. وی گفت: از سوی دیگر ما همچنان تحت تحریم‌های اقتصادی هستیم، اما در دوران تحریم اقتصادی این قابلیت‌ها را ایجاد کردیم و این البته یک پیام است و به این معناست که می‌توانیم روی پای خود بایستیم و آنچه را که نیاز داریم در داخل تولید کنیم. فرمانده نیروی دریایی سپاه افزود: این پیامی است به دوستان و این واقعیت را روشن می‌کند که بدون نیاز به آمریکا و صهیونیست‌ها می‌توانید روی پای خود بایستید، بنابراین مسلمانان هر آنچه را که نیاز دارند، دارا می‌باشند و در هیچ زمینه‌ای کمبودی ندارند. ما پیام صلحی نیز به کشور‌های حوزه خلیج فارس و کشور‌های دوست داریم، چه کشور‌های موجود در منطقه و چه کشور‌های خارج از آن که هر از گاهی هیئت‌هایی از آنان به ایران می‌آیند. دریادار تنگسیری گفت: این ما هستیم که امنیت و ثبات را در تنگه هرمز برقرار کردیم و هرگز اجازه ندادیم قلدر‌های آمریکایی این منطقه را تهدید کنند. درباره پیام دیگر نیز باید عرض کنم که رژه اخیر پیامی به کسانی است که می‌خواهند در مقابل مردم ما و بقیه مسلمانان مظلوم جهان بایستند و مفاد آن این است که ما نیز می‌توانیم این امکان را ایجاد کنیم که در مقابل آنها بایستیم. فرمانده نیروی دریایی سپاه اظهار داشت: پیام صلح و دوستی به دوستان این است که «ما می‌توانیم»، اما پیام به دشمنان این است که اگر بخواهند در منطقه با آتش بازی کنند، قاطعانه در مقابلشان خواهیم ایستاد. ما مطمئن هستیم که دشمنان برای فروش تسلیحاتشان نیاز به دشمن تراشی دارند، بنابراین آنها برای مسلمانان دشمن تراشی می‌کنند. دریادار تنگسیری گفت: اسلام به ما اجازه حمله به هیچ کشوری را نمی‌دهد مگر اینکه به ما تعرض کنند، اما دشمنان می‌خواهند سلاح‌های خود را در بازار بفروشند و مدت حضور نامشروعشان در منطقه را افزایش دهند لذا نیازمند دشمن تراشی هستند و به همین دلیل در گوش دیگران نجوا می‌کنند که ایران برای شما و منافعتان خطرناک است. وی افزود: لذا اگر منافع ملی و اسلامی ما ضربه نخورد، هیچ عکس العملی نشان نمی‌دهیم، اما در هر صورت از مظلوم دفاع می‌کنیم، اگر کشوری اسلامی هدف حمله کشوری غیراسلامی قرار گیرد یا کشور‌های همسایه مصمم به ایستادگی در برابر قلدرمآبی و اوباشگری آمریکا و دیگران باشند، ما به آنها کمک خواهیم کرد. شما تحولاتی را که در کشور قطر روی داد را دیدید، ما آماده بودیم که هر کمکی از دستمان برمی آید به این کشور مسلمان انجام دهیم. فرمانده نیروی دریایی سپاه ادامه داد: در محاصره‌ای که کشور قطر شاهد آن بود، ارتباط آن با ایران فقط از طریق مناطق هوایی و دریایی بود، لذا ما این دو زمینه را به روی یک کشور مسلمان باز کردیم و اگر هر طرفی بخواهد به چنین کشور‌هایی حمله کند، نه فقط دست بسته نمی‌ایستیم بلکه به دفاع از آنها خواهیم شتافت. وی گفت: بر این اساس، پیامی که می‌گوید «ما می‌توانیم» خطاب به مسلمانان و دوستان ما در منطقه است، این پیامی قوی و حاکی از آن است که ما در مقابل دشمن می‌ایستیم و تسلیم فشار‌ها نخواهیم شد، ما مرگ را انتخاب می‌کنیم، اما تسلیم هیچ بی عدالتی و قلدرمآبی نمی‌شویم. دریادار تنگسیری درباره توانمندی نظامی ایران اظهار داشت: در طول سال رزمایش‌های متعددی در منطقه و خارج آن انجام می‌دهیم. ما تمام سناریو‌هایی را که دشمن ممکن است در یک منطقه جغرافیایی مثلا خلیج فارس یا حتی خارج از آن انجام دهد، می‌سنجیم و بر اساس آن آموزش و طراحی را انجام می‌دهیم. وی گفت: ما خود را برای هر شرایطی آماده می‌کنیم و رهبر انقلاب اسلامی و فرمانده معظم کل قوا حفظه الله و فرمانده کل سپاه همواره بر ضرورت آمادگی و هوشیاری کامل برای مواجهه با شرایط عادی یا استثنایی در منطقه تاکید می‌کنند، یکی از این موارد بازی نتانیاهو با آتش و روشن کردن شعله آن است و ما حتی برای آن نیز آموزش‌های متفاوتی را طراحی کرده‌ایم. وی ادامه داد: 44 سال است که این وضعیت وجود دارد، ما جنگ را پشت سر گذاشتیم، ما برای هر شرایطی برنامه داریم که یکی از این برنامه‌ها مقابله با چنین اتفاقاتی است که در آینده با آنها مواجه خواهیم شد، ما سناریویی‌هایی برای درگیری با دشمن را طراحی کرده‌ایم. دریادار تنگسیری افزود: ما رهبری آگاه، دانا، زیرک و باهوش داریم که آینده را به خوبی می‌بیند. 20 سال قبل مقام معظم رهبری نکاتی را درباره هوش مصنوعی بیان فرمودند به ویژه درباره جنگ مدرن لذا موشک‌هایی در برد‌های مختلف ساختیم. فرمانده نیروی دریایی سپاه تصریح کرد: وقتی وارد جنگ تحمیلی 8 ساله شدیم، بالاترین یا بهترین موشکی که در آن زمان داشتیم موشک هارپون با برد 40 کیلومتر بود، اما امروز در وزارت دفاع موشک‌هایی با برد‌های مختلف در حال ساخت است که این نشان دهنده چشم انداز آینده ما است. وی گفت: ناو‌ها و کشتی‌های نظامی در اختیار نیرو‌های نظامی ما را که می‌بینید، قبلا از خارج وارد می‌کردیم، اما ما الان آنها را می‌سازیم، این همان دیدگاه ما نسبت به آینده است که بر اساس منویات رهبر انقلاب اسلامی و فرمانده معظم کل قوا می‌باشد یعنی ما هر روز خود را برای مقابله با انواع تهدیدات مدرن آماده می‌کنیم لذا خود را به موشک‌های دارای هوش مصنوعی و پهپاد مجهز کرده‌ایم. فرمانده نیروی دریایی سپاه افزود: همه کار‌هایی را که در رزمایش‌ها انجام می‌دهیم بخشی از توان نظامی‌مان است، زیرا همه توانمندی‌های خود را در معرض عموم به نمایش نمی‌گذاریم. دریادار تنگسیری انفجار دستگاه‌های ارتباطی (پیجرها) توسط رژیم صهیونیستی در لبنان را جنایت توصیف کرد و گفت: غیرنظامیان از این دستگاه‌های اطلاع‌رسانی یا همان پیجر استفاده می‌کنند و اسرائیلی‌ها اقدام به خرابکاری صنعتی در این دستگاه‌ها کرده‌اند، این هنر نیست و ما به طور حتم چنین اقداماتی را نمی‌پذیریم. وی افزود: زمانی که جنگ اوکراین اتفاق افتاد، دیدیم که غربی‌ها چگونه رفتار کردند و دنیا آرام ننشست، اما در یک کشور مسلمان که آشکارا اقدامات ناجوانمردانه و جنایت علیه آن انجام می‌شود، می‌بینید که غربی‌ها آن را محکوم نمی‌کنند و مواضع شان درخصوص انفجار پیجرها فقط کلامی است. این نوع مواضع کافی نیست و سودی ندارد، آنان فقط از صهیونیست‌ها دفاع می‌کنند. فرمانده نیروی دریایی سپاه اظهار داشت: غربی‌ها همواره از صهیونیست‌ها دفاع می‌کنند، حتی با ارتکاب چنین جنایت فجیعی باز هم از آنها دفاع می‌کنند، درحالی که این جنایت علیه همه مردم است نه یک گروه خاص، حتی فروشندگان دوره گرد، کسبه، زنان و کودکانی که پیجر داشتند را شامل شد، بسیاری از آنها بر اثر انفجار شهید شده یا جراحات مختلفی را متحمل شدند. دریادار تنگسیری گفت: صاحبان این دستگاه‌ها از ناحیه اماکن حساس بدن مانند سینه یا کمر زخم‌هایی عمیق برداشتند، بنابراین چنین عملی یک جنایت بزرگ جهانی تلقی می‌شود که همگان باید به شدت آن را محکوم کنند و ماهیت صهیونیست‌ها را بیش از گذشته بشناسند. تنگسیری با درود بر مردم یمن، آنها را قهرمان و پرشور توصیف و خاطرنشان کرد: به همه قهرمانان مجاهد و رهبر معنوی آنها درود می‌فرستم، چه در یمن و چه در جنبش حزب الله لبنان که از مردم فلسطین در غزه در برابر ظلمی که در معرض آن قرار گرفتند، دفاع کردند. وی گفت: یمنی‌ها در طول 8 سال تحت فشار‌های زیادی قرار گرفتند، هر کشوری که در معرض فشار‌های ناشی از جنگ باشد، ابتکار‌هایی در زمینه‌های صنعت یا تجارت ایجاد می‌کند، لذا مهم نیست که دشمنان چقدر تحریم کنند. این کشور در برابر محدودیت‌ها دوام می‌آورد. فرمانده نیروی دریایی سپاه ادامه داد: امروز یمن روی پای خود ایستاده است، همانطور که حزب الله در لبنان آن را انجام داد، یمنی‌ها امروز موشک‌های مختلفی تولید می‌کنند که سرعت آنها از صوت بیشتر است. دریادار تنگسیری گفت: مردم یمن جنگجویانی شجاع و دارای اندیشه عمیق هستند و جوانان یمن توانستند این مساله را به اثبات برسانند و هر روز یک موشک جدید و پهپاد تولید می‌کنند. دریادار تنگسیری اضافه کرد: دشمنان می‌خواهند قدرت مردم مقاوم و قهرمان یمن را در هم بشکنند، اما نخبگان یمن موشک‌هایی با برد‌های مختلف و پیشرفته تولید کردند و در آینده صنایع مدرن‌تری از این عزیزان را شاهد خواهیم بود از این رو این مساله ربطی به ایران ندارد. وی گفت: هرچه فشار بیشتری بر یمنی‌ها وارد شد، صنایع بیشتر و پیشرفته تری ایجاد کردند، اما دشمنان این ادوات و صنایع را به ایران ربط می‌دهند و وانمود می‌کنند ایران این صنایع را به یمنی‌ها اراده داده است، که این مساله گواهی به ناتوانی دشمن است. دریادار تنگسیری افزود: هدف دشمنان این است که بگویند یمنی‌ها ناتوان هستند، اما تمام این تسلیحات و تجهیزات را یمنی‌ها ساخته‌اند، همانطور که رهبر انقلاب فرمودند در جنگ بین دو کشور اسلامی کوشیدیم نفت روی آتش نریزیم و فقط کمک کنیم. وی گفت: اکنون یمنی‌ها روی پای خود ایستاده اند و از مظلومین دفاع می‌کنند در حالی که 8 سال است که گرفتار جنگ هستند، صنعت نظامی آنها کاملاً یمنی است و اگر دشمنان به نخبگان یمنی فشار بیشتری وارد کنند، تسلیحات جدیدی را تولید خواهند کرد که دشمنان آن را خواهند دید. انتهای پیام/
3172026,فراجا توانسته پایدارسازی امنیت و آرامش اجتماعی را تحکیم بخشد,۱۴ مهر ۱۴۰۳ - ۱۵:۱۶,https://newsmedia.tasnimnews.com/Tasnim/Uploaded/Image/1403/07/14/1403071415111568031137244.jpg,"به گزارش گروه دفاعیخبرگزاری تسنیم، سرلشکر حسین سلامی فرمانده کل سپاه پاسداران انقلاب اسلامی با صدور پیامی فرا رسیدن هفته فراجا را به سردار رادان تبریک گفت. متن این پیام به شرح زیر است: بسم الله الرحمن الرحیم برادر گرانقدر سرتیپ پاسدار احمدرضا رادانفرمانده محترم کل انتظامی جمهوری اسلامی ایران سلام علیکم؛ فرا رسیدن ""هفته انتظامی""، که یادآور مجاهدت‌ها و حماسه آفرینی‌های فرماندهان و رزمندگان غیور و دلاور انتظامی کشور است را به جنابعالی و آحاد فرماندهان، مدیران و کارکنان خدوم و سرافراز آن مجموعه و خانواده‌های مکرم آنان صمیمانه تبریک و تهنیت عرض می‌نمایم. خدای بزرگ را شاکریم که فرماندهی انتظامی امروز نماد پلیس مقتدر، هوشمند، دانا، توانا و با کفایت و متکی به خاستگاه و پشتوانه مردمی و اقتدار انقلابی و زوال ناپذیر است و به مدد سیاست‌ها و راهبردهای هوشمندانه و متناسب با الزامات زمانه و بهره‌مندی از نیروی انسانی مومن، انقلابی، ولایی و ملتزم به اصول و مبانی دینی و شرعی و برخوردار از مهارت‌ها و تخصص‌های روز آمد توانسته است با مجاهدت‌های مومنانه و مقتدرانه خود پایدارسازی امنیت و آرامش اجتماعی را در تعامل و هم افزایی با سایر نیروهای مسلح، نهادها و دستگاه‌های اطلاعاتی و امنیتی و مدافع انقلاب و نظام اسلامی در جای جای ایران زمین تحکیم بخشد و با جلب مشارکت مردمی، حاکمیت قانون و صیانت از ارزش‌های اخلاقی و هنجارهای اجتماعی جامعه ایرانی را به مثابه یک الگوی کارآمد در معرض جوامع و ملل دیگر قرار دهد. یاد، نام، خاطره و حماسه آفرینی‌های تاریخ ساز شهیدان، جانبازان و ایثارگران فراجا در 8 سال دفاع مقدس و دیگر میدان‌های خطیر دفاع از امنیت و نظم جامعه و عرصه‌های خدمتگزاری به مردم را پاس می‌داریم و دوام توفیق یکایک جان برکفان انتظامی از مرزهای میهن اسلامی تا شهرها و روستاهای کشور تحت عنایات حضرت ولیعصر( عجل الله تعالی فرجه الشریف) و تبعیت از تدابیر، منویات و رهنمودهای حکیمانه رهبر عظیم‌الشأن انقلاب اسلامی و فرماندهی معزز کل قوا حضرت امام خامنه‌ای ( مد ظله العالی) را از خدای بزرگ طلب می‌کنم . سرلشکر پاسدار حسین سلامیفرمانده کل سپاه پاسداران انقلاب اسلامی انتهای پیام/"
3172017,سردار اوصانلو معاون هماهنگ کننده نیروی زمینی سپاه شد,۱۴ مهر ۱۴۰۳ - ۱۵:۰۹,https://newsmedia.tasnimnews.com/Tasnim/Uploaded/Image/1403/07/14/1403071415064913231137214.jpg,به گزارش گروه دفاعیخبرگزاری تسنیم، در  مراسمی که با حضور سردار پاکپور فرمانده نیروی زمینی سپاه و جمعی از  فرماندهان، مسئولان و کارکنان این نیرو برگزار شد، سردار محمد تقی اصانلو به عنوان معاون هماهنگ کننده نیروی زمینی سپاه معرفی شد. در این مراسم سردار پاکپور از تلاش‌ها و خدمات سردار علی‌اکبر پور جمشیدیان در این مسئولیت تقدیر و تشکر کرد و طی حکمی سردار محمد تقی اصانلو را به عنوان  معاون هماهنگ کننده نیروی زمینی سپاه معرفی کرد. سردار اصانلو پیش از این معاون هماهنگ کننده قرارگاه مرکزی امام حسین علیه السلام و  فرماندهی قرارگاه حمزه سید الشهدا علیه السلام را برعهده داشت. به گزارش تسنیم، سردار علی اکبر پورجمشیدیان، هفته گذشته توسط وزیر کشور  به عنوان معاون امنیتی انتظامی این وزارتخانه منصوب شد. انتهای پیام/
3171232,مکالمه پزشکیان با خلبانان اسکورت‌کننده هواپیمای رئیس‌جمهور,۱۳ مهر ۱۴۰۳ - ۱۱:۰۲,https://newsmedia.tasnimnews.com/Tasnim/Uploaded/Image/1403/09/20/1403092013381410531646563.jpg,به گزارش خبرنگار حوزه دولتخبرگزاری تسنیم، مسعود پزشکیان در هفته‌ی جاری سفری دوروزه به قطر داشت؛ این سفر بعد از انجام عملیات وعده صادق2 و موشکباران مواضع رژیم صهیونیستی در سرزمین‌های اشغالی در حالی می‌پذیرفت که پروازهای تمامی فرودگاه‌های کشور در یک بازه‌ی زمانی به‌صورت موقت لغو شده بود. این سفر با انجام عملیات اسکورت هواپیمای رئیس‌جمهور توسط جنگنده‌های فانتوم نیروی هوایی ارتش صورت گرفت. پزشکیان طی سخنانی خطاب به خلبانان گفت: ما انتظار نداشتیم که شما به زحمت بیفتید و بیایید؛ افتخار ما وجود قهرمانانی مانند شماست و امنیتی که شما برای کشور ایجاد کرده‌اید، همیشه افتخارآفرین و غرورآفرین بوده است. وی افزود: اینکه با قدرت و غرور از کشور دفاع می‌کنید، موجب افتخار و امنیت هستید. در ویدیوی زیر، بخشی از گفت‌وگوی پزشکیان با خلبانان نهاجا را مشاهده می‌کنید: . انتهای پیام/
3171073,وحیدی: رژیم صهیونیستی امروز در بن‌بست راهبردی قرار دارد,۱۲ مهر ۱۴۰۳ - ۱۸:۲۸,https://newsmedia.tasnimnews.com/Tasnim/Uploaded/Image/1396/09/02/139609021533294912585434.jpg,به گزارش خبرنگار سیاسیخبرگزاری تسنیم، سردار احمد وحیدی فرمانده اسبق نیروی قدس سپاه پاسداران در تجمع عصر امروز (5شنبه 12 مهر) دانشجویان در مقابل لانه جاسوسی که برای  حمایت از جوانان و رزمندگان مقاومت برگزار شد، طی سخنانی اظهار داشت: حزب الله و سید حسن نصرالله از زمان شکل گیری تاکنون هرجا که مردم مسلمان منطقه نیاز به کمک داشتند در کنار آنها قرار داشته است. وی افزود: زمانی که تکفیری‌ها با حمایت غرب به دنبال اشغال سوریه و عراق بودند، سیدحسن نصرالله و حزب الله کنار مردم سوریه و عراق ایستاد و اجازه نداد که  عتبات عالیات به دست تکفیری‌ها بیفتد. همچنین در کنار سایر رزمندگان محور مقاومت اجازه نداد که پای داعش به لبنان باز شود و  بدون شک یک پای شکست داعش، حزب الله لبنان و شخص سیدحسن نصرالله بوده است.   علاوه بر این وقتی جنگ بوستی اتفاق افتاد همین حزب الله لبنان بود که در کنار مسلمانان مظلوم این کشور ایستاد. سردار وحیدی با بیان اینکه درخت تنومند حزب الله مانند یک قدرت می درخشد و خار چشم دشمن و استخوان در گلوی او است، گفت: دشمنی که توهمات بزرگی از جمله نیل تا فرات را داشت امروز همه  توهمات او بر باد رفته و به دنبال دفاع از خود در یک محدوده کوچک برآمده است. فرمانده اسبق نیروی قدس سپاه گفت: سید حسن نصرالله در طول بیش از 40 سال مبارزه علیه رژیم صهیونیستی الگوی تمام آزادگان جهان برای مبارزه با استکبار جهانی شد. وی افزود: طبیعی بود که شهید نصرالله نمی خواست در بستر جان بدهد و آرزوی شهادت داشت اما دشمن می داند که با شهادت سیدحسن نصرالله، حزب الله از بین رفتنی نیست و در همین روزها می بینیم که تاکنون در هجوم زمینی به جنوب لبنان نیز شکست مفتضحانه‌ای را متحمل شده و به اذعان خود متحمل چندین کشته شده است. دشمن باید بداند که شهادت سیدحسن نصرالله نه تنها موجب کاهش قدرت حزب الله نخواهد شد بلکه طوفان جدیدی در دنیا علیه صهیونیست‌ها به راه خواهد انداخت. سردار وحیدی با اشاره به عملیات وعده صادق 2 گفت: در وعده صادق دو سیلی محکم به رژیم زده شد و در شرایطی که چندین ناو آمریکایی با کمک رادارهای کشورهای منطقه به اضافه سایر کشورهای اروپایی به او کمک کردند تا  موشک های سپاه در سرزمین اشغالی فرود نیاید ولی خودشان اعتراف کردند که تمام آنچه بافته بودند پنبه شد و نتوانستند جلوی قدرتنمایی جمهوری اسلامی را بگیرند. وی تاکید کرد:  این سیلی نشان از نقطه تحول دیگری است و امروز با کمال قدرت و تدبیر فرماندهان عزیز ما در نیروهای مسلح و سپاه قهرمان کاملا در وقت و موقع خود آنچنان به رژیم ضربه وارد کرد که آنها دیگر نایی برای مقابله ندارند. فرمانده اسبق نیروی قدس سپاه با تاکید بر اینکه رژیم صهیونیستی امروز در بن بست راهبردی قرار دارد، گفت: در غزه به هیچ دستاوردی نرسیده و در لبنان نیز که تصور می‌کرد با ترور فرماندهان حزب الله مقاومت در این کشور را زمین گیر کنداما  در روزهای اخیر دید که تصمیم او برای حمله زمینی به لبنان کاملا اشتباه بوده است. سردار وحیدی تاکید کرد: عملیات وعده صادق 2 به مقامات رژیم صهیونیستی اثبات کرد که جمهوری اسلامی می‌تواند تمام نقاط سرزمین‌های اشغالی را با خاک یکسان کند اما با این حال انسان دیوانه که خود را در معرض از بین رفتن می بیند و همه سران این رژیم می گویند که مشکل بقا دارد ممکن است در دیوانگی کار دیگری بکند ولی رزمندگان ما و فرماندهان ما گفتند که سیلی محکم دیگری برای آنها آماده کرده اند. وی خطاب به حکام کشورهای منطقه تاکید کرد:  یک جنگ فراگیر چیزی نیست که کشورهای منطقه بتوانند خود را از آن رهایی ببخشند و ما به آنها می‌گوییم ضمن آمادگی جمهوری اسلامی در همه ابعاد اما آنهایی که حامی رژیم هستند و هنوز موضع درستی در قبال جنایت های رژیم نگرفتند و اسم خود را مسلمان گذاشته اند باید بدانند اگر صرفا نظاره گر این صحنه باشند مهر ننگی بر پیشانه آنها گذاشته خواهد شد. سردار وحیدی گفت: ملت های عرب باید بدانند که دولت های آنها مردم لبنان و فلسطین را در مبارزه با رژیم صهیونیستی کمک نکردند البته که در مبارزه با دشمنان خدا کافی است اما ننگ ابدی برای حکام کشورهای اسلامی خواهد بود. اما همانطور که رهبر انقلاب فرمودند ما در یک پیچ تاریخی هستیم و امروز مقاومت اسلامی در این پیچ تاریخی در حال شکل دادن آینده جهان است. نقطه عطف تاریخی در منطقه را مقاومت اسلامی رقم خواهد زد و این همان وعده ای است که امام خمینی دادند. امروز فتح فلسطین با دفاع مقدس محور مقاومت محقق خواهد شد. انتهای پیام/
3171017,پیام تبریک وزیر دفاع به‌مناسبت هفته انتظامی,۱۲ مهر ۱۴۰۳ - ۱۵:۵۵,https://newsmedia.tasnimnews.com/Tasnim/Uploaded/Image/1403/09/20/1403092013381410531646563.jpg,به گزارش گروه دفاعیخبرگزاری تسنیم، امیر نصیرزاده وزیر دفاع و پشتیبانی نیروهای مسلح با صدور پیامی، فرارسیدن هفته انتظامی را تبریک گفت. متن این پیام به شرح زیر است: سیزدهم مهرماه آغاز هفته فراجا و یاد آور ایثار و جانفشانی عزیزانی است که بارها و بارها با گذشت بیش از چهار دهه از انقلاب اسلامی در بزنگاه‌های مختلف، لیاقت و شایستگی خود را در دفاع از حریم ولایت و حفظ امنیت کشور به منصه ظهور گذاشته‌اند، دلاورمردانی که از همان ابتدای جنگ تحمیلی با تقدیم شهیدان والامقام، وفاداری خویش را به اسلام و میهن به اثبات رساندند و با گذشتن از آسایش خود آسایش را برای هموطنان خود به ارمغان آوردند. امسال اما تقارن هفته فراجا با عملیات غرور آفرین وعده صادق 2 حلاوت و شیرینی مضاعفی به کام مردم همیشه در صحنه ایران اسلامی بخشیده است. اینجانب ضمن گرامیداشت یاد و خاطره شهدا و ایثارگران انقلاب اسلامی به ویژه بیش از سیزده هزار شهید سربلند انتظامی، هفته فراجا را به این رادمردان غیور صمیمانه تبریک و تهنیت می‌گویم و مراتب قدردانی خود را از مجاهدت‌ها و تلاش‌های بی وقفه و بی دریغ این فداکاران، اعم از سرداران، افسران، درجه‌داران، کارمندان و سربازان در سراسر کشور اعلام می‌دارم و توفیق روزافزون ایشان در تمامی عرصه‌ها اعم از دفاع از کیان کشور در مرزها، مبارزه با اشرار و قاچاقچیان مواد مخدر، مبارزه با تروریست، مقابله با دسیسه‌های دشمنان، برقراری نظم و حفظ امنیت و آرامش وخدمت به ملت شریف ایران را تحت تدابیر داهیانه رهبر معظم انقلاب و فرمانده معزز کل قوا حضرت آیت‌الله امام خامنه‌ای مدظله‌العالی، از خداوند سبحان مسئلت دارم. وزیر دفاع و پشتیبانی نیروهای مسلح جمهوری اسلامی ایرانسرتیپ دکتر عزیز نصیرزاده انتهای پیام/
3170904,باقری:فرماندهی انتظامی تضمین‌کننده امنیت و آرامش کشور است,۱۲ مهر ۱۴۰۳ - ۱۳:۲۴,https://newsmedia.tasnimnews.com/Tasnim/Uploaded/Image/1402/07/16/1402071611183733528517884.jpg,"به گزارش گروه دفاعیخبرگزاری تسنیم، سردار سرلشکر محمد باقری رئیس ستاد کل نیروهای مسلح به مناسبت هفته فرماندهی انتظامی پیامی صادر کرد که متن آن به شرح ذیل است: بسم‌الله الرحمن الرحیم برادر ارجمند سردار سرتیپ پاسدار احمد رضا رادانفرمانده محترم کل انتظامی جمهوری اسلامی ایران با سلام و تحیات؛فرا رسیدن ""هفته فرماندهی انتظامی"" که یادآور حماسه‌سازی‌های افتخارآمیز حافظان امنیت و نظم اجتماعی ایران عزیز است را به جنابعالی و آحاد فرماندهان، مدیران، کارکنان و رزمندگان غیور و دلاور فراجا و خانواده‌های مکرم آنان تبریک و تهنیت عرض می‌نمایم. خدای بزرگ را شاکریم در پرتو الطاف بیکرانه‌اش، سازمان مقتدر انتظامی کشور نمادی شکوهمند از پلیس امین و تضمین‌کننده امنیت، انتظام و آرامش اجتماعی در کشور پهناور ما است که به پشتوانه حمایت، همراهی و رضایت مردمان این سرزمین، اقتدار با شکوه و خدشه ناپذیرش موجبات هراس و وحشت هنجارشکنان و عناصر مخل امنیت را فراهم ساخته است. یقین داریم فرماندهی مقتدر انتظامی به یُمن برخورداری از سرمایه عظیم نیروی انسانی مومن، انقلابی و فداکار و همچنین هوشمندسازی رویکردها، ساختار و فناوری‌، در تعامل و هماهنگی با نیروهای مسلح و سایر نقش آفرینان حوزه امنیت اجتماعی کشور برای استقرار آرامش و نظم عمومی در جای جای ایران اسلامی دریغ نورزیده است و با جانفشانی‌های ماندگار و الهام‌بخش خود در شهرها، روستاها و مناطق مرزی و همچنین میادین مقابله با اغتشاشگران، آشوبگران و تهدیدکنندگان امنیت و زندگی مردم، شهدای گرانقدر فراوانی را تقدیم این مرز و بوم کرده است. استمرار توفیق جنابعالی و یکایک خانواده بزرگ و شریف انتظامی کشور برای ارتقای امنیت، آرامش، آسایش، سلامت، حاکمیت قانون و مصونیت بخشی جامعه از ناهنجاری‌های نوین و ترویج رأفت و مهربانی، با نصب‌العین قرار دادن تدابیر و رهنمودهای حکیمانه مقام معظم رهبری و فرمانده کل قوا حضرت امام خامنه‌ای (مدظله العالی) را از خدای قادر متعال طلب می‌کنم. رئیس ستاد کل نیروهای مسلحسرلشکر پاسدار محمد باقریمهرماه 1403 انتهای پیام/"
3170899,شهادت مستشار نظامی سپاه در دمشق,۱۲ مهر ۱۴۰۳ - ۱۳:۱۷,https://newsmedia.tasnimnews.com/Tasnim/Uploaded/Image/1403/09/20/1403092013381410531646563.jpg,به گزارش گروه دفاعیخبرگزاری تسنیم، مجید دیوانی، مستشار نظامی سپاه پاسداران در سوریه، در حمله هوایی سه روز قبل رژیم صهیونیستی به دمشق، مجروح شد. این مستشار ایرانی، امروز پنجشنبه در اثر جراحات وارده به فیض شهادت نائل آمد. انتهای پیام/
3170705,ویترین تسنیم شماره ۷۵۳,۱۲ مهر ۱۴۰۳ - ۰۹:۱۳,https://newsmedia.tasnimnews.com/Tasnim/Uploaded/Image/1403/09/20/1403092013381410531646563.jpg,امام خامنه‌ای رهبر معظم انقلاب اسلامی در شرایط بسیار مهم این روزها و‌ هفته‌ها، نماز جمعه تهران را اقامت می‌کنند. ایشان سخنان بسیار مهمی درباره لبنان و فلسطین و ایران و هماوردی جبهه مقاومت با رژیم اشغالگر قدس ایراد خواهند کرد. مردم ایران، همپای جلودار، به پیش می‌روند. وادی پر از فرعونیان و قبطیان است موسی جلودار است و نیل اندر میان است هر روز بخشی از مهمتریناخبارو گزارش‌های تسنیم را در ویترین تسنیم ببینید: 1- امام خامنه‌ای نمازجمعه این هفته را اقامه می‌کنند 2- پیام‌های «وعده صادق2»/ ایران ورق را به‌نفع مقاومت برگرداند 3- عیدی موشکی ایران به نتانیاهو در یک‌سالگی طوفان‌الاقصی 4- ناگفته‌هایی از کُددارشدن بودجه صداوسیما و بازگشت چهره‌ها  انتهای پیام/+
3170517,سپاه برای تنبیه اسرائیل فناوری‌ اعلام نشده‌ای توسعه داده است,۱۱ مهر ۱۴۰۳ - ۱۸:۲۷,https://newsmedia.tasnimnews.com/Tasnim/Uploaded/Image/1403/01/14/1403011409340992729722454.png,برخی منابع مطلع به خبرنگار دفاعیخبرگزاری تسنیمگفتند که علت صبر چند هفته‌ای سپاه برای تنبیه تروریست‌های صهیونیست، تکمیل و توسعه دادن برخی فناوری‌های اعلام نشده‌ای است که ایران را در هماوردی با صهیونیست‌ها در موضع کاملاً بالاتر نگه می‌دارد. به گفته این منابع، طی هفته‌های گذشته، هم اطلاعات بسیار حساس و جدیدی جمع‌آوری شده و هم سیستم‌های موشکی و... به نحوی به‌روزرسانی شده‌اند که اسرائیل را غافلگیر و تضعیف خواهد کرد. این منابع می‌گویند علت عدم رهگیری بالای 90درصد از موشکهای ایران در عملیات وعده صادق 2 نیز امکانات و فناوری‌های جدیدی است که هنوز بخش مهمی از آن استفاده نشده است. بر این اساس، سپاه پاسداران آماده است تا در صورت اقدام صهیونیست‌ها، غافلگیری‌های جدیدی را برای آنها رقم بزند. انتهای پیام/
3170077,وزارت دفاع: درصورت بروز خطا پاسخ‌های آتی شدیدتر خواهد بود,۱۱ مهر ۱۴۰۳ - ۱۰:۱۱,https://newsmedia.tasnimnews.com/Tasnim/Uploaded/Image/1403/09/20/1403092013381410531646563.jpg,به گزارش گروه دفاعیخبرگزاری تسنیم، وزارت دفاع و پشتیبانی نیروهای مسلح در پی عملیات موفق«وعده صادق 2» سپاه علیه اسرائیل بیانیه‌ای صادر کرد. متن این بیانیه به شرح زیر است: بسم الله الرحمن الرحیموَلَیَنصُرَنَّ اللَّهُ مَن یَنصُرُهُ ۗ إِنَّ اللَّهَ لَقَوِیٌّ عَزیزٌ ملت شریف و شهید پرور ایران اسلامیحمد و‌سپاس بی کران قادر متعال را که توفیق حرکت در مسیر تحقق آیه شریفه«وَأَعِدّوا لَهُم مَا استَطَعتُم مِن قُوَّةٍ »را به مجاهدان عرصه اعتلای اقتدار دفاعی میهن عزیزمان عطا فرمود تا با پشتیبانی از نیروهای مسلح پر افتخار حماسه ای دیگر را به همراه سربازان ولایت در سپاه پاسداران انقلاب اسلامی و با همکاری ارتش جمهوری اسلامی ایران در چارچوب سیاست های ابلاغی ستاد کل نیروهای مسلح به منصه ظهور برسانند و در پاسخی سخت و پشیمان کننده و مطابق با حق دفاع مشروع و منطبق با قوانین بین المللی به جنایت بی شرمانه و ددمنشانه رژیم جعلی صهیونیستی در کشتار بی گناهان به ویژه میهمان عزیزمان شهید مجاهد اسماعیل هنیه و سید مقاومت شهید والامقام سید حسن نصرالله و سردار سرلشکر پاسدار عباس نیلفروشان، جلوه‌هایی اقتدار آفرین و غرور افزا از فناوری و صنعت دفاعی که حاصل تلاش فرزندان ایران اسلامی در سایه سار ولایت است را در پیش چشمان جهانیان به نمایش در آوردند تا چراغ امید را در قلب آزادی خواهان عالم افروخته تر و‌ دشمن صهیونی و حامیان آن را ناامیدتر سازند. وزارت دفاع و‌ پشتیبانی نیروهای مسلح در کنار سایر نیروهای مسلح پر افتخار و دولت جمهوری اسلامی ایران تاکید می‌نماید که عملیات اخیر صرفا با بخش کوچکی از توانمندی فناورانه دفاعی صورت گرفت و یقینا در صورت بروز هرگونه خطای محاسباتی از سوی رژیم جنایتکار صهوینیستی و حامیانش، تجهیزات و تسلیحات مورد استفاده در پاسخ‌های آتی ضرباتی شدیدتر و دردناک‌تر بر پیکره فرسوده و پوسیده این رژیم منحوس را وارد خواهد کرد. وَمَا النَّصْرُ إِلَّا مِنْ عِنْدِ اللَّهِ الْعَزِیزِ الْحَكِیمِ انتهای پیام/
3169961,ویترین تسنیم شماره ۷۵۲,۱۱ مهر ۱۴۰۳ - ۰۶:۵۵,https://newsmedia.tasnimnews.com/Tasnim/Uploaded/Image/1403/09/20/1403092013381410531646563.jpg,هر روز بخشی از مهمتریناخبارو گزارش‌های تسنیم را در ویترین تسنیم ببینید: 1- «نظم نوینِ» حزب الله 2- وحیدی: اسرائیل پاسخ دهد؛ تل‌آویو را زیر و رو می‌کنیم 3- 3 تفاوت وعده صادق2 با حمله موشکی قبلی سپاه به اسرائیل 4- اطلاعیه2 سپاه: 90درصد موشک‌ها با موفقیت به اهداف اصابت کرد  انتهای پیام/+
3169952,پایگاه «ختساریم» اسرائیل در حمله سپاه را بیشتر بشناسید,۱۱ مهر ۱۴۰۳ - ۰۵:۲۷,https://newsmedia.tasnimnews.com/Tasnim/Uploaded/Image/1403/07/11/1403071105215172831111864.jpg,گروه دفاعیخبرگزاری تسنیمـ در جریان حمله موشکی سپاه پاسداران انقلاب اسلامی به سرزمین‌های اشغالی که سه‌شنبه‌شب (10 مهر 1403) با نام «وعده صادق2» و در پاسخ به ترور شهیدان اسماعیل هنیه، سید حسن نصرالله و سردار نیلفروشان انجام شد، یکی از اهداف ـ به‌گفته سرلشکر باقری رئیس ستادکل نیروهای مسلح ـ پایگاه هوایی «ختساریم» (در برخی تلفظ‌ها هاتساریم هم گفته می‌شود) بوده است.   نشان پایگاه هوایی ختساریم این پایگاه که با نام پایگاه ششم نیروی هوایی ارتش اسرائیل هم شناخته می‌شود، اولین پایگاهی است که بعد از تأسیس دولت تروریستی اسرائیل و در دهه 60 میلادی ساخته شده است.  موقعیت جغرافیایی پایگاه ختساریم در سرزمین‌های اشغالی پایگاه هوایی ختساریم در جنوب سرزمین‌های اشغالی و در شهر «بئرسبع» قرار دارد و شاملاسکادران 107 (هواپیماهای F-16)، اسکادران 69 (هواپیماهای F-15) و اسکادران آموزشی 102 (هواپیماهای M-346 Master) می‌شود و فرماندهی آن را نیز سرتیپ «عامیخای لوین» به‌عهده دارد.  سرتیپ «عامیخای لوین» فرمانده پایگاه ختساریم دلیل انتخاب این پایگاه به‌عنوان یکی از اهداف در حمله موشکی سپاه، نقش محوری آن در عملیات ترور شهیدان سید حسن نصرالله دبیرکل حزب‌الله، سردار عباس نیلفروشان فرمانده سپاه در لبنان و شهید علی کرکی فرمانده حزب‌الله بود که توسط جنگنده‌های F-15 اسکادران 69 انجام شد.   جنگنده F-16 از اسکادران 107 در پایگاه هوایی ختساریم  هواپیماهای آموزشی M-346 Master از اسکادران 102 در پایگاه ختساریم اسکادران 69 (با نام چکش)، سومین اسکادران نیروی هوایی اسرائیل پس از اسکادران‌های 101 و 103 است که در 15 ژوئیه 1948 در بحبوحه جنگ اول اعراب و اسرائیل تأسیس شد.  نشان اسکادران 69 نیروی هوایی اسرائیل این اسکادران در ابتدا جنگنده‌های F-4 فانتوم را در اختیار داشت و با این جنگنده در جنگ‌هایی نظیر سینا (کانال سوئز) در سال 1956، جنگ یوم‌کیپور در سال 1973 و جنگ اول لبنان از سال 1981 تا 2000 شرکت داشت. «رون آراد» خلبان اسرائیلی که در پی سقوط هواپیمایش در سال 1986 در جنوب لبنان به اسارت نیروهای مقاومت درآمد (و تا امروز اسرائیل نتوانسته است او را پیدا کند) در همین اسکادران 69 خدمت می‌کرد.  رون آراد خلبان اسرائیلی که هواپیمایش در سال 1986 در جنوب لبنان سقوط کرد و خودش به اسارت نیروهای مقاومت درآمد این اسکادران در سال 1991 به پایگاه هوایی ختساریم منتقل شد و هواپیماهای فانتوم آن نیز در سال 1994 از رده خارج شدند. اسکادران 69 از سال 1998 جنگنده‌های F-15 را در اختیار گرفت و با این جنگنده در عملیات‌های تروریستی نظیر حمله به پایگاه T-4 سوریه در سال 2018 (که منجر به شهادت 7 تن از نیروهای سپاه در سوریه شد) و عملیات ترور شهید «ابراهیم عقیل» فرمانده عالی‌رتبه حزب‌الله (جانشین شهید فؤاد شکر) در تاریخ 20 سپتامبر 2024 شرکت داشت اما مهمترین عملیات ترویستی که توسط جنگنده‌های این اسکادران صورت گرفت، ترور شهیدان سید حسن نصرالله دبیرکل حزب‌الله، سردار عباس نیلفروشان فرمانده سپاه در لبنان و شهید علی کرکی فرمانده حزب‌الله در تایخ 27 سپتامبر 2024 بود که 8 فروند از جنگنده‌های F-15 آن، بیش از 50 تُن بمب سنگرشکن را برای ترور این شهدا روی یک نقطه از ضاحیه بیروت ریختند.  جنگنده‌های F-15 از اسکادران 69 در پایگاه ختساریم از خسارات واردشده به این پایگاه در جریان حمله موشکی سپاه پاسداران، هنوز خبری منتشر نشده است ولی پیش‌بینی می‌شود به‌دلیل حجم بالای موشک‌ها و اصابت سنگین آنها، خسارات واردشده زیاد باشد. انتهای پیام/+
3169946,فرمانده ارتش: پاسخ‌های بعدی ایران محکم و چندبرابری خواهد بود,۱۱ مهر ۱۴۰۳ - ۰۲:۴۳,https://newsmedia.tasnimnews.com/Tasnim/Uploaded/Image/1403/07/11/140307110227459431111384.jpg,به گزارش خبرنگار سیاسیخبرگزاری تسنیم، امیر سرلشکر عبدالرحیم موسوی، فرمانده ارتش جمهوری اسلامی ایران، در واکنش به حمله اخیر ایران به اسرائیل، ضمن تبریک به ملت بزرگ ایران و جبهه مقاومت، ابراز امیدواری کرد که این عملیات مایه تسلی داغداران باشد. وی با اشاره به اقدامات نامشروع رژیم صهیونیستی و شهادت شهید اسماعیل حنیه و تعدادی از فرماندهان ایرانی، تصریح کرد: این اقدامات با حمایت آمریکای جنایتکار صورت گرفته و حاکمیت ما را نادیده گرفته‌اند. ما تلخی خویشتن‌داری را برای مدتی تحمل کردیم، اما دیدیم که این‌ها به هیچ صراطی مستقیم نیستند و باید پاسخ قاطعی دریافت کنند. موسوی تأکید کرد که ایران آغازگر هیچ جنگی نیست، اما با قدرت از حقوق خود دفاع خواهد کرد. وی همچنین هشدار داد که در صورت ادامه جنایات، ممکن است زیرساخت‌های اسرائیل نیز هدف قرار گیرند. فرمانده ارتش از هم‌رزمان خود در نیروی هوافضای سپاه پاسداران قدردانی کرد و گفت: خدا قوت به همه عزیزانی که کمک کردند تا این عملیات با موفقیت انجام شود. موسوی تأکید کرد که پاسخ‌های بعدی ایران به هرگونه اقدام خصمانه، محکم و چندبرابری خواهد بود. انتهای پیام/
3169942,سلامی: ۲۰۰ موشک به‌سمت سرزمین‌های اشغالی پرتاب شد,۱۱ مهر ۱۴۰۳ - ۰۲:۱۰,https://newsmedia.tasnimnews.com/Tasnim/Uploaded/Image/1403/07/11/1403071102030860631110974.jpg,به گزارش خبرنگار سیاسیخبرگزاری تسنیم، تصاویر لحظه اعلام رمز عملیات «وعده صادق2» توسط سردار سرلشکر حسین سلامی فرمانده‌کل سپاه پاسداران انقلاب اسلامی منتشر شد. در این عملیات جمعی از مقامات ارشد سپاه از جمله سردار علی فدوی جانشین فرمانده سپاه، حجت الاسلام حاجی‌صادقی نماینده ولی فقیه در سپاه، و سردار مجید خادمی رئیس سازمان حفاظت اطلاعات سپاه نیز حضور داشتند. متن لحظه اعلام رمز عملیات «وعده صادق2» توسط سردار سلامی به‌شرح زیر است: «بسم اللّه الرّحمن الرّحیم سردار حاجی‌زاده برادر عزیزم فرمانده نیروی هوافضای سپاه به‌اذن خداوند متعال در انتقام خون شهید مجاهد اسماعیل هنیه در تهران و نقض حاکمیت ملی جمهوری اسلامی ایران و همچنین شرارت‌های اخیر این رژیم جنایتکار در به شهادت رساندن فرماندهان و همچنین رهبر بزرگ حزب‌الله و مجاهد عظیم جناب سید حسن نصرالله و فرمانده رشید و شهید سپاه اسلام سردار سرلشکر پاسدار عباس نیلفروشان و همچنین در انتقام از خون کودکان مظلوم غزه و همچنین مردم مقاوم و مظلوم لبنان عملیات وعده صادق2 را با نام مبارک یا رسول الله یا رسول الله یا رسول الله آغاز کنید، توکل بر خدا کنید، موفق باشید.» . فرمانده‌کل سپاه همچنین در گفتگو با مسعود پزشکیان رئیس جمهور از پرتاب 200 فروند موشک به‌سمت سرزمین‌های اشغالی خبر داد. انتهای پیام/+
3169943,سپاه کدام اهداف را در اسرائیل موشک‌باران کرد؟,۱۱ مهر ۱۴۰۳ - ۰۲:۰۶,https://newsmedia.tasnimnews.com/Tasnim/Uploaded/Image/1403/07/11/1403071102250461031111354.jpg,به گزارش خبرنگار دفاعیخبرگزاری تسنیم، عملیات موشکی سپاه پاسداران علیه اهدافی در سرزمین‌های اشغالی، سه شنبه شب با پرتاب 200 فروند موشک انجام شد.  به گفته سردار سرلشکر محمد باقری رئیس ستادکل نیروهای مسلح، این موشک‌ها تنها به سمت اهداف نظامی پرتاب شده و سپاه پاسداران از هدف قرار دادن مراکز غیرنظامی و حتی اقتصادی و صنعتی خودداری کرده است. به گفته سرلشکر باقری، مراکز مورد اصابت در عملیات وعده صادق 2 شامل 3 پایگاه نظامی هوایی اصلی رژیم صهیونیستی ازجمله پایگاه هوایی نواتیم (محل اصلی نگهداری جنگنده‌های F35) و پایگاه هوایی هاتسریم (ختساریم)  (پایگاه مبدا عملیات ترور سید حسن نصرالله)، مقر موساد، رادارهای راهبردی و مراکز تجمع تانک‌ها، نفربرها  و نفرات رژیم در منطقه پیرامون غزه بوده است. انتهای پیام/ 
3169832,تصاویر حمله موشکی ایران به اسرائیل,۱۱ مهر ۱۴۰۳ - ۰۱:۱۴,https://newsmedia.tasnimnews.com/Tasnim/Uploaded/Image/1403/07/10/140307102115005331108874.jpg,"به گزارش خبرنگار سیاسیخبرگزاری تسنیم، شامگاه سه شنبه (10 مهر 1304) سپاه پاسداران اعلام کرد که با ده‌ها موشک بالستیک اهداف مهم نظامی و امنیتی را در قلب سرزمین های اشغالی مورد هدف قرار داده است. تصاویر زنده آسمان تل‌آویو و برخی دیگر از شهرهای اسرائیل اشغالگر نشان دهنده آن  است که حجم گسترده‌ای از موشک‌ها برای تنبیه قاتل‌های صهیونیست روانه این سرزمین‌های اشغالی شده است. این تصاویر زنده موارد بسیاری را ضبط کرد که موشک‌ها به اهدافی اصابت می‌کنند و سیستم پدافند هوایی رژیم صهیونیستی از هدف قرار دادن آنها عاجز  است. تاکنون ده‌ها اصابت در همین تصاویر دیده شده است. در ادامه تصاویر جالبی از حمله موشکی ایران به اسرائیل که در فضای مجازی منتشر شده است را مشاهده می‌کنید. نخستین تصاویر از عملیات وعده صادق2 . در فیلم زیر یک اردنی سیگار خود را با بقایای بدنه موشک ایرانی روشن می‌کند . شادی تاریخی مردم فلسطین با بقایای موشک‌های انتقامی ایران . خبرنگار اهل غزه میگوید برای اولین بار در یکسال گذشته مردم را در خیابان شاد می‌بینم . اسرائیلی ها بالای سر یکی از موشک های ایران . حفره بزرگ در محل اصابت موشک ایرانی . ""خمینی خمینی"" در زمان رصد موشک های ایران در آسمان تل آویو . سجده شکر مردم غزه پس از مشاهده موشک های ایرانی . ارتش رژیم صهیونیستی: موشک‌های ایران در مرکز و جنوب فرود آمده است . تصاویری جدید از اصابت موشک‌های ایران به پایگاه هوایی «تل نوف» در نزیکی تل‌آویو . فیلم اصابت موشک‌های ایران به اهداف نظامی در سرزمین‌های اشغالی . تصاویری از شادمانی فلسطینیان غزه . تصاویری از لحظه فرار صهیونیست‌ها از مقابل دیوار براق (ندبه) در قدس اشغالی پس از حملات موشکی ایران به اراضی اشغالی . اصابت موشک به منطقه هرتسلیا در شمال تل‌آویو که مقر موساد در آنجا قرار دارد . سربازهای خیلی شجاع اسرائیلی . خوشحالی مردم فلسطین از حمله موشکی ایران . هدف قرار دادن پایگاه تروریستی نواتیم در نقب توسط موشک‌های ایرانی . اصابت موشک‌های ایران به فرودگاه اللد . اصابت موشک‌های ایران به تل‌آویو . موشک‌های ایران بر فراز دیوار براق مسجد الاقصی . تصاویر دیگری از اصابت موشک‌ها . اصابت پیاپی موشک‌های ایرانی به سرزمین‌های اشغالی . اصابت موشک‌های ایران به سکوهای گازی در عسقلان در جنوب  فلسطین اشغالی . موشک‌های ایران در آسمان نابلس در کرانه‌باختری . تصاویر دیگری از اصابت دقیق موشک‌ها به سرزمین‌های اشغالی . اصابت پیاپی موشک‌های ایرانی به اراضی اشغالی . اصابت موشک‌های ایران به شهرک‌های صهیونیستی . تصاویری از غرش موشک‌های ایران و وحشت صهیونیست‌‌ها . در حال تکمیل..."
3169916,بیانیه ستاد کل نیروهای مسلح درباره عملیات وعده صادق۲,۱۱ مهر ۱۴۰۳ - ۰۰:۲۷,https://newsmedia.tasnimnews.com/Tasnim/Uploaded/Image/1403/09/20/1403092013381410531646563.jpg,به گزارش گروه دفاعیخبرگزاری تسنیم، ستادکل نیروهای مسلح درخصوص عملیات وعده صادق2 و حمله ایران به اسرائیل بیانیه‌ای صادر کرد. متن این بیانیه به شرح زیر است: بِسمِ اللهِ الرَّحمَنِ الرَّحِیم به دنبال اقدامات نامشروع رژیم صهیونیستی، با ترور مستشاران ایرانی در سوریه، لبنان و با نقض حاکمیت جمهوری اسلامی ایران در شهادت شهید والامقام محمدرضا زاهدی، شهید بزرگوار اسماعیل هنیه در تهران و پس از آن با ترور رهبران و فرماندهان حزب الله لبنان به ویژه مجاهد کبیر و جان‌برکف جبهه مقاومت، شهید سیّد حسن نصرالله و مستشار دلاور ایرانی سردار سرلشکر پاسدار عباس نیلفروشان، همزمان با قتل و عام مردم مظلوم لبنان و فلسطین به خصوص زنان و کودکان بی‌پناه، حقوق مشروع حاکمیتی جمهوری اسلامی ایران نادیده گرفته شده و پاسخ مقتضی را ضروری نمود. رژیم کودک‌کش اسرائیل، غاصب و حامیان بین المللی و منطقه‌ای آن، علی‌الخصوص حامی اصلی آن دولت جعلی و بی‌ریشه و آمریکای جنایتکار باید بدانند، ضمن اینکه جمهوری اسلامی ایران در طول 45 سال گذشته هیچ گاه آغازگر هیچ جنگی نبوده و نخواهد بود لکن در دفاع از حق مشروع خود در مقابل هر تجاوز و تعرّضی با صلابت و قدرت مثال زدنی کوتاه نمی‌آید و هر متجاوز شرور در هر سطحی را از کرده خود پشیمان می‌کند. ستاد کل نیروهای مسلح ضمن تشکر از اقدام مشروع، شجاعانه و مجاهدانه فرزندان رشید ملّت ایران در نیروی هوافضای سپاه پاسداران انقلاب اسلامی و حمایتها و پشتیبانی‌های ارتش قهرمان جمهوری اسلامی ایران و وزارت مقتدر دفاع و پشتیبانی نیروهای مسلح در انتقام و مجازات رژیم کودک‌کش و جلّاد صهیونیستی این عملیات را حق مشروع خود دانسته و هشدار می‌دهد چنانچه آن رژیم متجاوز، اقدام به پاسخ متقابل نماید باید منتظر ویرانی زیرساخت‌های خود به صورت گسترده و فراگیر در سرزمین های اشغالی فلسطین باشد و در صورت دخالت مستقیم کشورهای حامی رژیم از جمله آمریکا در تجاوز و تعرض به ایران اسلامی، همزمان مراکز و منافع آنها نیز در سطح منطقه با هجوم مقتدرانه و پشیمان کننده نیروهای مسلح جمهوری اسلامی ایران روبرو خواهد شد. انتهای پیام/
3169904,وحیدی: اسرائیل پاسخ دهد؛ تل‌آویو را زیر و رو می‌کنیم,۱۱ مهر ۱۴۰۳ - ۰۰:۱۴,https://newsmedia.tasnimnews.com/Tasnim/Uploaded/Image/1403/09/20/1403092013381410531646563.jpg,سردار احمد وحیدی فرمانده اسبق نیروی قدس سپاه در گفت‌وگو با خبرنگار سیاسیخبرگزاری تسنیمبا اشاره به عملیات و‌ حمله موفق سپاه به سرزمین‌های اشغالی گفت: پیام ما به همه کشورهای منطقه و‌ خصوصاً کشورهای اسلامی این است که مراقب باشند که در شرایط حساسی هستیم. ما از منطقه، حماس اهل‌سنت و حزب‌الله شیعه در مقابل رژیم صهیونیستی دفاع کرده و می‌کنیم و انتظار داریم همه کشورهای اسلامی با هوشیاری در مسیر درست قرار بگیرند. فرمانده اسبق نیروی قدس سپاه گفت: وقت آ است تا کشورهای اسلامی مشخص کنند طرف حق هستند یا طرف آمریکا و رژیم صهیونیستی. ما از غزه و لبنان حمایت کرده و‌ خواهیم کرد. وزیر اسبق دفاع، گفت: رژیم صهیونیستی به هیچ اصولی پایبند نیست؛ بیش از 40 هزار نفر را در غزه و صدها نفر را در لبنان به خاک و‌خون کشید؛ ما امشب می‌توانستیم همانند آنها عمل کنیم و برای کشتن مقامات‌شان ضرباتی بزنیم که حتی در پناهگاه‌ها به درک واصل شوند اما نخواستیم به غیرنظامی‌ها ضربه بزنیم اما رژیم برای ترور شهید نصرالله به چند ساختمان مسکونی حمله و صدها نفر را شهید کرد. سردار وحیدی گفت: ما بخش غافلگیرکننده‌ی توان نظامی خودمان را استفاده نکردیم اما اگر رژیم صهیونیستی دست از پا خطا کند، از همه توان‌مان و از موشک‌های با قدرت تخریب بالاتر و از پهپادهای بسیار پیشرفته‌ی خود استفاده خواهیم کرد. در این شرایط ممکن است اقتضائات عملیاتی جدیدی طراحی کنیم. وحیدی با بیان اینکه تمام مراکز نظامی به‌عنوان هدف انتخاب شده‌اند و بر اساس طراحی‌های دقیق  شلیک کردیم، گفت: واقعیت این است که ما امشب می‌توانستیم تل‌آویو و حیفا را زیر و رو کرده و کل این دو شهر را با خاک یکسان کنیم اما این‌ کار را نکردیم چون ملاحظات اخلاقی و انسانی داشتیم اما اگر رژیم خطا کند، ممکن است تصمیم‌مان را تغییر داده و ثابت کنیم که می‌توانیم  فقط در یک شب، تل‌آویو را با خاک یکسان کنیم. وی گفت: رژیم صهیونیستی حق اشتباه محاسباتی ندارد؛ اگر اشتباه کند، باید مسئولیت زیر و رو شدن تل‌آویو را بپذیرد. انتهای پیام/
3169886,۳ تفاوت وعده صادق ۲ با حمله موشکی قبلی سپاه به اسرائیل,۱۱ مهر ۱۴۰۳ - ۰۰:۰۱,https://newsmedia.tasnimnews.com/Tasnim/Uploaded/Image/1403/09/20/1403092013381410531646563.jpg,سید محمد طاهری خبرنگار دفاعیخبرگزاری تسنیمو کارشناس مسائل دفاعی، درباره تفاوت‌های عملیات وعده صادق 2 با عملیات موشکی قبلی سپاه علیه اسرائیل گفت: در این عملیات بر خلاف عملیات وعده صادق یک، سطح غافلگیری بسیار بالا بوده و بعد از اینکه رسانه‌های آمریکایی و غرب اطلاع دادند که احتمالاً ایران امشب عملیات موشکی دارد، این عملیات به‌فاصله‌ی کمی آغاز شد.  وی افزود: در عملیات وعده صادق ابتدا با موشک‌های کروز و پهپادهای انتحاری سعی شد سیستم پدافندی رژیم و هم‌چنین پدافند چندلایه هم‌پیمانانش درگیر شده و بعد موج حملات آغاز شود اما در این عملیات به‌دلیل سطح بالای غافلگیری، از ابتدا با موشک‌های بالستیک اهداف مورد اصابت قرار گرفت. . این کارشناس دفاعی گفت: احتمالاً موشک‌های سوخت مایع مثل عماد با کلاهک بارشی درگیرکردن پدافند را در اختیار داشته و موشک‌های خیبرشکن یک و دو، و هم‌چنین موشک فتاح نقش اصابت به اهداف را برعهده داشتند. طاهری بیان کرد: عمده اهدافی که تاکنون اطلاع داریم، پایگاه‌های هوایی رژیم صهیونیستی است؛ این اهداف کاملاً هوشمندانه انتخاب شده است. نیروی هوایی  اسرائیل مزیت راهبردی این رژیم است و در ترورهای اخیر، این نیرو ابزار سیستم‌های اطلاعاتی بود و عمده‌ی این ترورها با استفاده از توان نیروی هوایی صورت گرفت. وی اظهار داشت: اگر این رژیم بخواهد پاسخی در قبال این حمله انجام دهد، باید با جنگنده و با استفاده از نیروی هوایی صورت دهد. با مورد اصابت قرار گرفتنِ خوب پایگاه نواتیم در جنوب سرزمین‌های اشغالی، این مزیت راهبردی می‌تواند از مدار خارج شود تا این رژیم نتواند پاسخ داده و ابزار ترور سران مقاومت از او گرفته شود. انتهای پیام/
3169900,وزیر دفاع:در صورت جسارت مجدد اسرائیل پاسخ سخت‌تری خواهیم داد,۱۰ مهر ۱۴۰۳ - ۲۳:۵۴,https://newsmedia.tasnimnews.com/Tasnim/Uploaded/Image/1402/10/12/1402101213060259229111824.jpg,به گزارش خبرنگار سیاسیخبرگزاری تسنیم، امیر عزیز نصیرزاده وزیر دفاع و پشتیبانی نیروهای مسلح در گفت‌وگوی تلویزیونی با اشاره به عملیات موشکی سپاه پاسداران در حمله به اسرائیل، ضمن تبریک این عملیات موفقیت‌آمیز گفت: مدت‌ها بود که مردم از ما مطالبه انجام این عملیات را داشتند و حتی در  زمان رای‌ اعتماد نیز نمایندگان مجلس این مطالبه را از ما داشتند که نیروهای مسلح  پاسخ جسارتی که رژیم صهیونیستی در رابطه با شهادت اسماعیل هنیه در داخل ایران انجام دادند را بدهند. وی افزود:‌ این عملیات مدبرانه، هوشمندانه و با طراحی بسیار پیچیده انجام شد و با تنوعی از تولیدات موشکی و متناسب با اهدافی که تعیین شده بود و همچنین متناسب با سامانه‌های پدافندی که در رژیم صهیونیستی وجود داشت عملیات بسیار موفقی علیه اهداف نظامی بود که  بویژه محل‌های که در ترور اسماعیل هنیه به کار گرفته شده بود مورد هدف قرار داده شد. امیر نصیرزاده با بیان اینکه عملیات امشب سپاه پاسداران کاملاً مشروعیت داشت و منطبق بر قوانین بین‌المللی بود، تاکید کرد: اگر جنایات رژیم صهیونیستی ادامه پیدا کند و رژیم جسارتی داشته باشد قطعاً در فازهای بعدی واکنش ما بسیار شدید خواهد بود و تنوعی از  پیشرفته‌ترین سلاح‌هایی که در اختیار داریم را استفاده می‌کنیم. وزیر دفاع ادامه داد: این عملیات یک عملیات متقابل در رابطه با پاسخ به شهادت اسماعیل هنیه بود اما اگر رژیم صهیونیستی با اشتباه محاسباتی مجدداً  پاسخی بدهد احتمال پاسخ مجدد ما بسیار زیاد است و این را هم بگویم که عملیات امروز گوشه‌ای از توانمندی موشکی ما بود و بخش زیادی از توانمندی موشکی ما که تکنولوژی بالاتر و شدت آسیب بیشتری دارد  هنوز به کار گرفته نشده است. وی تاکید کرد: آنهایی که جلوی تجاوزهای رژیم را نگیرند و اجازه بدهند که منطقه با جنگ روبرو شود بدانند که ما در موج‌های بعدی با شدت بیشتری عمل خواهیم کرد. انتهای پیام/
3169866,«فتاح»؛ قاتل سریع‌ سامانه‌های ضد موشکی چگونه عمل می‌کند؟,۱۰ مهر ۱۴۰۳ - ۲۳:۳۲,https://newsmedia.tasnimnews.com/Tasnim/Uploaded/Image/1403/09/19/1403091915410446131642532.jpg,به گزارش خبرنگار دفاعیخبرگزاری تسنیم،‌ موشک هایپرسونیک مانورپذیر «فتاح» سپاه پاسداران انقلاب اسلامی 16 خردادماه سال گذشته با حضور رئیس جمهور وقت(شهید رئیسی) رونمایی شد. این موشک که جدیدترین دستاورد نیروی هوافضای سپاه است،‌ ایران را در زمره معدود کشورهای دارنده چنین فناروی موشکی قرار می‌دهد و به همین جهت قابلیت چشمگیری به توان موشکی کشورمان می‌افزاید. موشک فتاح در فاز نهایی به سرعتی در حدود 13 تا 15 برابر سرعت صوت دست می‌یابد که سرعت بسیار بالایی برای یک موشک در فاز نهایی است و به این ترتیب موشک فتاح در رده موشک‌های هایپرسونیک دسته بندی می‌شود.  اما قابلیت دیگری که این موشک را به یک دستاورد راهبردی برای ایران تبدیل کرده است، قدرت مانوردهی این موشک در خارج و داخل جو است. همین قابلیت موجب می‌شود تا سامانه‌‌های پدافندی ضد موشکی قادر به پیش بینی بردار حرکتی آن نبوده و به همین دلیل نمی‌توانند آن را رهگیری کرده و مورد هدف قرار دهند. این ویژگی‌های موشک فتاح در حقیقت آن را به راهگشایی برای سایر موشک‌های نیروی هوافضای سپاه بدل کرده است. به این صورت که با این موشک می‌توان سامانه‌های پدافندی دشمن در فاصله 1400 کیلومتری را منهدم کرده و به این ترتیب راه برای سایر موشک‌ها جهت هدف قرار دادن اهداف راهبردی دشمن باز می‌شود. . به گزارش تسنیم، در چند کشور معدود نوع دیگری از موشک هایپرسونیک نیز وجود دارد که در اصطلاح به آن HGV یا موشک با کلاهک گلاید کننده می‌گویند. این نوع پرتابه تنها در طراحی ظاهری و مسیر پروازی متفاوت با سرجنگی‌های مانور دهنده است و سرعت آن از 5 تا 20 ماخ بسته به طراحی و نظر سازنده متفاوت است. پرتابه‌های HGV به جای ارتفاع گرفتن همانند شیوه پرتابه‌های بالستیک، در ارتفاع بسیار کمتری به همراه امکان تغییر مسیر مکرر سمت هدف طی مسیر کرده و در نتیجه رادارهای هشدار زودهنگام پدافند دشمن در شناسایی آنها دچار مشکل می‌شوند و احتمال غافلگیر کردن مجموعه دفاع موشکی دشمن بسیار بیشتر می‌شود.  این تغییر مسیر می‌تواند بسته به توان پیمایش مسافت HGV، شامل تغییر سمت حمله هم باشد. این توان پیمایشی علاوه بر داشتن موتور مجزا از موتور موشک، به طراحی بدنه سرجنگی گلاید کننده هم باز می‌گردد. اما قابلیتی که «فتاح» را به یک دستاورد راهبردی برای ایران تبدیل کرده و آن را از نمونه‌های خارجی متمایز می‌کند قدرت مانوردهی این موشک در خارج و داخل جو است. همین قابلیت موجب می‌شود تا سامانه‌‌های پدافندی ضدموشکی قادر به پیش بینی بردار حرکتی آن نبوده و به همین دلیل نمی‌توانند آن را رهگیری کرده و مورد هدف قرار دهند. سرجنگی موشک فتاح به یک پیشران کروی سوخت جامد با نازل متحرک مجهز است که موجب می‌شود بتوان تراست خروجی آن را کنترل کرده و در جهات مختلف به آن فرمان حرکت داد. به این ترتیب کلاهک موشک فتاح با بالک‌های کنترلی که روی آن تعبیه شده و همچنین موتور با فناوری نازل متحرک،‌ قابلیت اجرای مانور به طرفین،‌ مانورهای ارتفاعی و مانورهای دایروی را پیدا کرده و این قابلیت به علاوه سرعت هایپرسونیک آن،‌ امکان رهگیری و مقابله سامانه‌های موشکی با آن را تقریبا غیر ممکن می‌سازد.  اما دستیابی به چنین موشکی از آن جهت حایز اهمیت است که به ایران قدرت مقابله با شبکه یکپارچه پدافندی که آمریکایی‌ها برنامه ایجاد آن در منطقه را داشتند، می‌دهد. تیرماه سال گذشته جان کربی سخنگوی شورای امنیت ملی کاخ سفید اعلام کرده بود که «واشنگتن به‌دنبال یکپارچه‌سازی پدافند هوایی منطقه است. ما کار به‌روی قابلیت‌های پدافندی یکپارچه را ادامه می‌دهیم چون همان‌طور که می‌دانید کل منطقه درباره ایران و قابلیت‌های موشکی فزاینده آنها، علاوه بر حمایت آنها از تروریسم در سراسر منطقه نگران است.» آقای کربی در حالی این موضوع را اعلام می‌کرد که پیش از آن، ژنرال مکنزی فرمانده سابق سنتکام نیز در گزارش خود به کمیته دفاعی کنگره آمریکا با اعتراف به توانمندی پهپادهای ایرانی گفته بود: «استفاده گسترده ایران از پهپادهای کوچک و متوسط برای عملیات‌های شناسایی و هجومی بدین معناست که برای اولین بار از زمان جنگ شبه‌جزیره کره [اوایل دهه 1950 میلادی] بدون برتری کامل هوایی، عملیات انجام می‌دهیم.» چندی بعد، خبرگزاری رویترز در گزارشی اعلام کرد که این ایده بر فناوری اسرائیلی استوار است و آمریکا به‌دنبال آن است با ایجاد یک پیمان دفاعی بین برخی کشورهای منطقه و اسرائیل (در حقیقت تشکیل ناتوی عربی) و متصل کردن سامانه‌های دفاع هوایی آنها با یکدیگر، با آنچه تهدیدات راکتی، موشکی و پهپادی می‌خواند، مقابله کند. اما تحولاتی که طی سال‌های اخیر در جنگ‌‌های رخ‌داده بین متحدان ایران و متحدان آمریکا در منطقه به وقوع پیوسته است نشان می‌دهد سامانه‌ها پدافندی آمریکا و رژیم صهیونیستی نتوانسته است از پس پهپاد‌ها، موشک‌ها و راکت‌های جبهه مقاومت برآید و در حقیقت هرچند در سطح تاکتیکی موفقیت‌هایی به دست آورده، اما قادر نبوده است در سطح راهبردی با توان جبهه مقاومت مقابله کند و آنها را مجبور به تغییر راهبرد در این حوزه کند. حال با این اوصاف به‌نظر می‌رسد متحدان ایران در منطقه غرب آسیا به‌خوبی راه مقابله با سامانه‌های پدافندی آمریکایی و اسرائیلی را آموخته‌اند؛ تجربه‌ای که از سوی ایران در اختیار آنها قرار گرفته است، موضوعی که تا کنون هیچ مقام ایرانی رسماً آن را اعلام نکرده است اما تمرین‌هایی که در رزمایش‌های نیروهای مسلح ایران به‌ویژه سپاه پاسداران انقلاب اسلامی صورت می‌گیرد بسیار شبیه آن چیزی است که نیروهای مقاومت از آن برای هدف قرار دادن مراکز حساس و حیاتی دشمن و دور زدن سامانه‌های پدافندی آن استفاده می‌کنند. تجربه جنگ‌های چندساله اخیر اما نشان می‌دهد ایران و متحدانش در منطقه با ابداع روشهای جدید به‌خوبی راه مقابله با سامانه‌های پدافندی طرف مقابل را پیدا کرده‌اند و این‌بار نیز آنها موفق شده‌اند دشمنان خود را وادار به تغییر راهبرد برای مقابله با توان موشکی و پهپادی خود کنند، روشی که هرچند هنوز عملیاتی نشده است اما با نگاهی به گذشته به‌نظر می‌رسد مانند سایر راهبردهای دفاعی آمریکا و اسرائیل در منطقه،‌ آینده درخشانی در انتظار آن نیست، به این ترتیب انتظار می‌رود در نبردهای آینده ایران و متحدانش به‌راحتی قادر به عبور از سامانه‌های پدافندی دشمن و حمله به مراکز حساس و حیاتی دشمن باشند که این موضوع می‌تواند دست برتر را در اختیار ایران و جبهه مقاومت قرار دهد. انتهای پیام/
3169860,بکارگیری موشک‌های قدر و عماد در حمله ایران به اسرائیل,۱۰ مهر ۱۴۰۳ - ۲۳:۲۲,https://newsmedia.tasnimnews.com/Tasnim/Uploaded/Image/1403/07/10/1403071022533514531109494.jpg,به گزارش خبرنگار دفاعیخبرگزاری تسنیم، در عملیات وعده صادق 2 که از سوی سپاه پاسداران علیه رژیم صهیونیستی در سرزمین‌های اشغالی به‌صورت موفق انجام گرفت، علاوه‌بر استفاده از موشک هایپرسونیک فتاح برای اولین‌بار، هم‌چنین موشک‌های «قدر» و «عماد» نیز شلیک شده‌است.  مشخصات موشک ها به شرح زیر است: موشک عماد مشخصات فنی موشک عماد نوع موشک: زمین به زمین - دوربرد برد موشک: 1700 کیلومتر وزن موشک: 1750 کیلوگرم سرجنگی: جداشونده، هدایت پذیر و شدیدالانفجار طول موشک: 15.5 متر قطر موشک:2.18 متر نوع پیشران: سوخت مایع، تک مرحله‌ای سامانه هدایتی: ترکیبی (اینرسی و کمک ناوبری)  موشک قدر برد: 2000 کیلومتر - طول: 15.86 متر - وزن مسلح: 17460 کیلوگرم - وزن سرجنگی: 650 کیلوگرم - سوخت: مایع - قطر: 125 سانتی متر - نوع جدایش: تک مرحله‌ای با قابلیت سر جداشونده - ماموریت: زمین به زمین - بالستیک سپاه پاسداران در اطلاعیه‌ی شماره‌ی 2 درباره این عملیات تصریح کرد علیرغم اینکه این منطقه با پیشرفترین و پرحجم ترین سامانه های پدافندی محافظت می‌شد 90درصد شلیک‌ها با موفقیت به اهداف اصابت کرده و رژیم صهیونیستی از تسلط اطلاعاتی و عملیاتی جمهوری اسلامی به وحشت افتاده است. انتهای پیام/
3169808,اطلاعیه۲ سپاه: ۹۰درصد موشک‌ها با موفقیت به اهداف اصابت کرد,۱۰ مهر ۱۴۰۳ - ۲۲:۴۳,https://newsmedia.tasnimnews.com/Tasnim/Uploaded/Image/1403/01/14/1403011409340992729722454.png,به گزارش حوزه دفاعیخبرگزاری تسنیم، سپاه پاسداران انقلاب اسلامی در اطلاعیه شماره 2، جزئیاتی از عملیات وعده صادق2 علیه رژیم صهیونیستی را منتشر کرد. متن کامل این اطلاعیه به‌شرح زیر است: بسم اللّه الرّحمن الرّحیم امت اسلامی جبهه بزرگ مقاومت و ملت شریف ایران اسلامی پیرو اطلاعیه قبلی، فرزندان شما در سپاه پاسدان انقلاب اسلامی طبق وعده‌هایی که مسئولان جمهوری اسلامی و فرماندهان نظامی داده بودند؛ با کمک سایر نیروهای مسلح طی عملیات وعده صادق2 با رمز یا رسول الله(ص) مراکز راهبردی در داخل سرزمین‌های اشغالی را با موشکهای ساخت فرزندان ایران اسلامی مورد هدف قرار دادند. در این عملیات برخی از پایگاه‌های هوایی و راداری؛ مراکز توطئه و طراحی ترور علیه رهبران مقاومت به‌خصوص شهید دکتر اسماعیل هنیه و رهبر حزب‌الله لبنان شهید حجت الاسلام والمسلمین سید حسن نصرالله و فرماندهان نظامی حزب‌الله، مقاومت اسلامی فلسطین و فرماندهان سپاه پاسداران مورد اصابت قرار گرفتند. علی‌رغم اینکه این منطقه با پیشرفته‌ترین و پرحجم‌ترین سامانه‌های پدافندی محافظت می‌شد 90 درصد شلیک‌ها با موفقیت به اهداف اصابت کردند و رژیم صهیونیستی از تسلط اطلاعاتی و عملیاتی جمهوری اسلامی به وحشت افتاده است. این عملیات در چهارچوب حق دفاع مشروع و براساس قوانین بین‌المللی انجام گرفته و هرگونه حماقت دشمن به‌صورت ویرانگر و پشیمان‌کننده پاسخ داده خواهد شد. روابط عمومی کل سپاه پاسداران انقلاب اسلامی انتهای پیام/+
3169845,کوثری: نسل جدید موشک‌های ما می‌تواند دنیا را متحیر کند,۱۰ مهر ۱۴۰۳ - ۲۲:۳۳,https://newsmedia.tasnimnews.com/Tasnim/Uploaded/Image/1403/09/19/1403091915410446131642532.jpg,سردار محمداسماعیل کوثری از فرماندهان سپاه در دوران دفاع مقدس در گفت‌وگو با خبرنگار سیاسیخبرگزاری تسنیم، درباره عملیات موشکی جمهوری اسلامی ایران علیه اسرائیل تصریح کرد: لانچرها و‌ سکوها شارژ شده و‌ آماده پاسخ به رژیم صهیونیستی در صورت شرارت احتمالی این رژیم است. فرمانده سپاه در دفاع مقدس گفت: بسیاری از سکوهای پرتاب موشک ما هنوز استفاده نشده و اگر شرارتی صورت بگیرد؛ از موشک‌هایی برای اولین‌بار استفاده خواهیم کرد که قدرت تخریبش دنیا را متحیر کند. انتهای پیام/
3169830,سپاه از موشک فتاح در حمله به اسرائیل استفاده کرده است,۱۰ مهر ۱۴۰۳ - ۲۲:۱۹,https://newsmedia.tasnimnews.com/Tasnim/Uploaded/Image/1402/03/16/1402031614402934327725564.jpg,به گزارش خبرنگار دفاعیخبرگزاری تسنیم، طبق اعلام صدا و سیما، سپاه پاسداران انقلاب اسلامی در حمله موشکی امشب برای اولین‌بار با موشک‌های هایپرسونیک فتاح رادارهای سپر دفاع موشکی هدایت‌کننده موشک‌های آرو 2 و 3 را منهدم کرد. به گزارش تسنیم، موشک فتاح با برد 1400 کیلومتر، سرعتی معادل 13 ماخ (16000کیلومتر بر ساعت) دارد. این موشک همچنین از یک سر جنگی با موتور کروی سوخت جامد و نازل متحرک بهره می‌برد که قابلیت مانور در همه جهات و دورانی را داراست. نام این موشک توسط مقام معظم رهبری انتخاب شد و در نیمه‌ی خردادماه سال گذشته رونمایی شد. بر اساس این گزارش، ساخت این موشک علاوه بر اینکه ایران را در زمره معدود کشورهای دارنده فناوری هاپیرسونیک موشکی قرار می‌دهد، تاثیر شگرفی بر آینده نسل‌های جدید موشکی ایران نیز خواهد گذاشت. جمهوری اسلامی ایران و بویژه یگان موشکی سپاه در سال‌های اخیر و پس از دستیابی به بُرد 2000 کیلومتر، بیشترین تمرکز خود را بر روی افزایش قابلیت موشک‌ها به منظور عبور از سامانه‌های دفاع موشکی کرده است که این موشک جدید، جهش بزرگی در این مسیر است. سرجنگی موشک فتاح از یک پیشران کروی سوخت جامد با نازل متحرک برخوردار است که توان کنترل تراست خروجی و فرمان‌دهی به آن برای حرکت در جهات مختلف را می‌دهد. بُرد 1400 کیلومتری موشک فتاح- که به گفته سردار حاجی زاده، فرمانده نیروی هوافضای سپاه امکان افزایش آن نیز وجود دارد- آن را در دسته موشک‌های موسوم به «اسرائیل‌زن» ایران قرار می‌دهد. موشک‌های «اسرائیل‌زن» ایران بُردی بین 1300 تا 2000 کیلومتر دارند که این برد می‌تواند موشک را به هر هدفی در هر جغرافیایی از سرزمین‌های اشغالی، برساند. «تال اینبار» کارشناس برجسته حوزه نظامی و رئیس پیشین مرکز تحقیقات فضایی در مؤسسه فیشر در مطلبی که در سایت صنایع نظامی اروپا منتشر شده، موشک فتاح را یک «تهدید بسیار واقعی و یک چالش فناوری» برای اسرائیل معرفی کرده و گفته که این موشک می‌تواند در نسخه های بعدی برد بیشتری هم داشته باشد. به گفته این تحلیل‌گر ارشد نظامی، «موشک هایپرسونیک فتاح به طور بالقوه می‌تواند استراتژی‌های درگیری دفاع موشکی بالستیک غرب را به چالش بکشد.» طبق آنچه فرماندهان عالیرتبه نظامی ایران گفته‌اند، در حال حاضر، هیچ سامانه پدافند موشکی در دنیا (از جمله سامانه‌های اسرائیلی) توان مقابله با این موشک هایپرسونیک را ندارند و دستیابی دشمن به سامانه‌ای برای مقابله با این موشک، دست کم 10 سال طول خواهد کشید. در واقع می‌توان گفت موشک هایپرسونیک فتاح - که باید آن را نسل جدید و پیشرفته‌ای از موشک تاکتیکی خیبرشکن دانست- یک ضمانت 10 ساله در حوزه بازدارندگی ایران ایجاد می‌کند. دستیابی به این فناوری، علاوه بر افزایش توان موشکی ایران برای مقابله با سامانه‌های پدافندی نظیر سپر موشکی «پیکان» متعلق به اسرائیل، قدرت مقابله با شبکه یکپارچه پدافندی را که آمریکایی‌ها در منطقه به دنبال آن هستند، نیز به نیروهای مسلح ایران می‌دهد. تال اینبار در یادداشت خود به این موضوع نیز اشاره کرده و می‌گوید: «اسرائیل برای مقابله با تهدید جدید موشک‌های مافوق صوت ایران، باید سامانه‌های دفاع موشکی چند لایه خود را ارتقا دهد.» او البته در گفتگوی دیگری با بی بی سی فارسی درباره همین موضوع، گفته است: «رهگیری این موشک اگرچه بخاطر قابلیت‌های مانور بسیار بالا، یک چالش است، اما غیرممکن نیست.» تال اینبار همچنین تصریح می‌کند که قابلیت عملیاتی این موشک در لایه‌های بالای جو و توان نقطه‌زنی آن کاملاً قابل تایید است. این کارشناس اسرائیلی، فتاح را «یک موشک منحصر به فرد ساخته شده توسط متخصصین ایرانی» معرفی کرده و می‌گوید: «این موشک کپی از هیچ طرح دیگری نیست و ایران توانسته با آن، شکاف فناوری خود را با جوامع موشکی شرقی و غربی کم کند و نشان داده که برای دستیابی به این فناوری‌ها متکی به حمایت دیگر کشورها ازجمله کره شمالی و روسیه نیست.» انتهای پیام/
3169801,"وحیدی:موشک‌ها نشان دادند اسرائیل ""خانه عنکبوت"" است",۱۰ مهر ۱۴۰۳ - ۲۱:۲۴,https://newsmedia.tasnimnews.com/Tasnim/Uploaded/Image/1403/02/11/1403021119094952829925074.jpg,"به گزارش خبرنگار سیاسیخبرگزاری تسنیم، سردار احمد وحیدی فرمانده اسبق نیروی قدس سپاه پاسداران انقلاب اسلامی، درخصوص حمله موشکی سپاه به اسرائیل به قدرت موشکی جمهوری اسلامی اشاره کرد و تأکید کرد که موشک‌ها با دقت و نظم مشخصی به سمت اهداف خود حرکت می‌کنند. او افزود که این توانمندی‌ها نه تنها از عبور موشک‌ها از سیستم‌های پدافند هوایی پیشرفته کشورهای غربی حکایت دارد، بلکه نشان‌دهنده قدرت و اراده نیروهای مسلح ایران است. وحیدی همچنین به حمایت‌های مردمی از مقاومت در لبنان و فلسطین اشاره کرد و گفت که این قدرت موشکی به مردم شریف این مناطق تقدیم می‌شود. او به تحلیل‌های ضعیف رژیم صهیونیستی اشاره کرد و گفت که موشک‌ها نشان می‌دهند که این رژیم در واقع ""خانه عنکبوت"" است. وی هشدار داد که رژیم صهیونیستی و حامیان آن، نظیر آمریکا، در گرداب خطرناکی افتاده‌اند و ادامه دخالت‌هایشان می‌تواند منجر به خسارت‌های بیشتری برای آن‌ها شود. فرمانده اسبق نیروی قدس سپاه تصریح کرد: در شرایطی که رژیم صهیونیستی با چالش‌های داخلی و نظامی جدی روبه‌رو است و نتوانسته در غزه به هیچ نتیجه‌ای دست یابد، به صحنه لبنان وارد شده است. این رژیم در تلاش برای ایجاد ترس و ناامنی، تنها به کشتار مردم و بمباران‌های وحشیانه روی آورده و هیچ دستاورد دیگری نداشته است. وی گفت: رژیم صهیونیستی تصور می‌کرد که می‌تواند حزب‌الله را تضعیف کند، اما این گروه قهرمان با وجود اندوه ناشی از شهادت دبیرکل خود، همچنان در میدان مقاومت ایستادگی کرده و به عملیات‌های خود ادامه داده است. به گفته منابع خبری، نیروهای صهیونیستی که به سرزمین‌های لبنان وارد شدند، با واکنش قوی حزب‌الله مواجه شدند و مجبور به عقب‌نشینی شدند. وحیدی تاکید کرد: امروز، جبهه مقاومت با یکپارچگی و هم‌افزایی، موشک‌های خود را بر سر نیروهای اشغالگر می‌ریزد. اظهارات بی‌پایه نتانیاهو، نخست‌وزیر رژیم صهیونیستی، که در تلاش است تا اختلافات داخلی خود را پوشش دهد، نشان‌دهنده ناامیدی این رژیم است. او به هر اقدام خطرناک و ماجراجویانه‌ای متوسل می‌شود، اما نمی‌تواند از عواقب آن فرار کند. جمهوری اسلامی و جبهه مقاومت همواره آماده پاسخگویی به این جنایات خواهند بود. انتهای پیام/"
3169872,اولین دقایق حمله موشکی ایران به اسرائیل چگونه گذشت؟,۱۰ مهر ۱۴۰۳ - ۲۱:۰۵,https://newsmedia.tasnimnews.com/Tasnim/Uploaded/Image/1401/08/23/1401082317533472126430684.jpg,به گزارش خبرنگار دفاعیخبرگزاری تسنیم، مهدی بختیاری کارشناس مسائل دفاعی و نظامی طی سخنانی درباره اولین ساعات عملیات وعده صادق 2 گفت: شامگاه امشب انبوه موشک‌های بالستیک ایران به سمت اشغالی پرتاب شد و هم‌زمان در خیابان‌های تهران، شهرستان‌ها و دیگر شهرهای ایران و خصوصاً شهرهایی که موشک از آن شلیک شده بود، مردم به خیابان آمده و «الله‌اکبر» گفتند. . وی افزود: این حمله نسبت به عملیات وعده صادق1 در فروردین‌ماه امسال که در پاسخ به حمله اسرائیل به کنسولگری ایران در سوریه صورت گرفت، سنگین‌تر بود و اصابت‌های بیشتری را شاهد هستیم. این کارشناس مسائل دفاعی عنوان کرد: این عملیات در چند موج از شهرهای مختلف کشورمان به سوی سرزمین‌های اشغالی انجام شده و هنوز مقامات ایرانی به تعداد و نوع موشک‌ها اشاره نکرده‌اند. البته منابع اسرائیلی گمانه‌زنی کرده‌اند که حدود 400 فروند موشک بالستیک پرتاب شده و یکی از مهم‌ترین هدف‌ها نیز پایگاه نواتیم محل نگهداری اصلی جنگده‌های اف35 اسرائیل مورد اصابت قرار گرفته و منتظریم جزئیات بیشتری از این عملیات اعلام می‌شود. در اطلاعیه‌ی شماره یک سپاه اعلام شد که این عملیات در پاسخ به ترور شهیدان نصرالله، هنیه و نیلفروشان صورت پذیرفته است. انتهای پیام/
3169781,اطلاعیه اول سپاه درباره شلیک ده‌ها موشک بالستیک به اسرائیل,۱۰ مهر ۱۴۰۳ - ۲۰:۴۱,https://newsmedia.tasnimnews.com/Tasnim/Uploaded/Image/1403/03/07/1403030708581598630171024.jpg,به گزارش خبرنگار سیاسیخبرگزاری تسنیم، بیانیه اول سپاه پاسداران انقلاب اسلامی درباره انتقام ترور اسماعیل هنیه، سیدحسن نصرالله و سردار نیلفروشان و شلیک ده‌ها موشک بالستیک ایران به اسرائیل منتشر شد. بسم الله الرحمن الرحیم إِنَّا مِنَ الْمُجْرِمِینَ مُنتَقِمُونَ امت بزرگ اسلامی ملت شریف و شهید پرور ایران لحظاتی قبل و پس از یک دوره خویشتن داری در برابر نقض حاکمیت جمهوری اسلامی ایران در ترور مجاهد شهید، دکتر اسماعیل هنیه توسط رژیم صهیونیستی و برابر حق کشور در دفاع مشروع از خود برابر منشور ملل متحد و تشدید شرارت های رژیم با حمایت آمریکا در قتل عام لبنان و غزه و به شهادت رساندن مجاهد کبیر، رهبر محور مقاومت و دبیر کل سرافراز حزب الله، سید حسن نصرالله و شهادت فرمانده رشید و مستشار عالی سپاه پاسداران در لبنان، سرلشکر پاسدار سید عباس نیلفروشان، نیروی هوا فضای سپاه با پرتاب ده‌ها موشک بالستیک اهداف مهم نظامی امنیتی را در قلب سرزمین های اشغالی مورد هدف قرارداد که جزئیات آن متعاقبا به استحضار خواهد رسید. خاطر نشان می سازد این عملیات با تصویب شورای عالی امنیت ملی و ابلاغ ستاد کل نیروهای مسلح و حمایت و پشتیبانی ارتش جمهوری اسلامی ایران و وزارت دفاع صورت گرفته است. اخطار داده می شود چناچه رژیم صهیونیستی به این عملیات که منطبق بر حقوق قانونی کشور و قوانین بین المللی است واکنش نظامی نشان دهد با حملات کوبنده و ویرانگر بعدی مواجه خواهد شد. وَمَا النَّصْرُ إِلاَّ مِنْ عِندِ اللّهِ الْعَزِیزِ الْحَكِیمِ روابط عمومی سپاه پاسداران انقلاب اسلامی انتهای پیام/
3169772,موشک‌باران اسرائیل با ۲۰۰ موشک/ موفقیت ۹۰درصدی عملیات,۱۰ مهر ۱۴۰۳ - ۲۰:۱۹,https://newsmedia.tasnimnews.com/Tasnim/Uploaded/Image/1403/07/10/1403071022540797331109504.jpg,"به  گزارشخبرگزاری تسنیم، تصاویر زنده آسمان تل‌آویو و برخی دیگر از شهرهای اسرائیل اشغالگر نشان دهنده آن  است که حجم گسترده‌ای از موشک‌ها برای تنبیه قاتل‌های صهیونیست روانه این سرزمین‌های اشغالی شده است. این تصاویر زنده موارد بسیاری را ضبط کرد که موشک‌ها به اهدافی اصابت می‌کنند و سیستم پدافند هوایی رژیم صهیونیستی از هدف قرار دادن آنها عاجز  است. تاکنون ده‌ها اصابت در همین تصاویر زنده دیده شده است. . . سپاه پاسداران در بیانیه‌ای اعلام کرد؛ چنانچه رژیم صهیونیستی به عملیات ایران واکنش نشان دهد با حملات کوبنده مواجه خواهد شد. متن کامل بیانیه سپاه پاسداران درخصوص حملات موشکی سپاه در عملیاتوعده صادق2با رمز مبارک یارسول‌الله به اهداف امنیتی و اطلاعاتی رژیم صهیونیستی به این شرح است: «امت بزرگ اسلامی ملت شریف و شهید پرور ایران لحظاتی قبل و پس از یک دوره خویشتن داری در برابر نقض حاکمیت جمهوری اسلامی ایران در ترور مجاهد شهید دکتر اسماعیل هنیه توسط رژیم صهیونیستی و برابر حق کشور در دفاع مشروع از خود برابر منشور ملل متحد و تشدید شرارت‌های رژیم با حمایت آمریکا در قتل عام مردم لبنان و غزه و به شهادت رساندن مجاهد کبیر رهبر محور مقاومت و دبیرکل سرافراز حزب الله سید حسن نصرالله و شهادت فرمانده رشید و مستشار عالی سپاه پاسداران در لبنان سرلشکر پاسدار سید عباس نیل فروشان نیروی هوافضای سپاه با پرتاب ده‌ها موشک بالستیک اهداف مهم نظامی امنیتی را در قلب سرزمینهای اشغالی مورد هدف قرار داد که جزئیات آن متعاقباً به استحضار خواهد رسید. خاطرنشان می‌سازد این عملیات با تصویب شورای عالی امنیت ملی و ابلاغ ستاد کل نیروهای مسلح و حمایت و پشتیبانی ارتش جمهوری اسلامی ایران و وزارت دفاع صورت گرفته است اخطار داده می‌شود چنانچه رژیم صهیونیستی به این عملیات که منطبق بر حقوق قانونی کشور و قوانین بین المللی است واکنش نظامی نشان دهند با حملات کوبنده و ویرانگر بعدی مواجه خواهد شد و من نصرا الا من عند الله العزیز الحکیم روابط عمومی سپاه پاسداران انقلاب اسلامی منبع عبری: بیش از 200 موشک طی نیم ساعت از سوی ایران به اسراییل شلیک شد منابع رسانه‌ای در رژیم صهیونیستی می‌گویند بیش از 200 موشک طی نیم ساعت از سوی ایران به اسراییل شلیک شده است. .  تکبیر مردم در پشت بام‌های برخی مناطق تهران در پی موشک‌باران قاتل‌های صهیونیست در پی موشک‌باران گسترده و بی‌سابقه اسرائیل توسط سپاه پاسداران انقلاب اسلامی مردم مناطق مختلف تهران با حضور در بالای پشت‌بام‌ها فریاد تکبیر سر می‌دهند. آنچه تاکنون صورت گرفته موشک‌باران بی‌سابقه صهیونیست‌هاست. موشک‌های بسیاری به تل‌آویو رسیده‌اند. به نظر می‌رسد اکثریت قریب به اتفاق موشک‌ها از نوع بالستیک باشند. تصاویری که از آسمان تل‌آویو مخابره شده نشان می‌دهد که بسیاری از موشک‌ها را صهیونیست‌ها نتوانسته‌اند رهگیری کنند و دسته دسته به اهداف اصابت می‌کنند. . . حریم هوایی اردن و عراق هم بسته شد منابع رسانه ای از بسته شدن حریم هوایی آسمان اردن و عراق در پی عملیات موشکی ایران به سرزمین های اشغالی خبر می دهند. منابع صهیونیستی از بصدا درآمدن آژیرهای خطر در سرزمین های اشغلای برای 1800 مرتبه در طول یک ساعت اخیر خبر می دهند. سخنگوی ارتش رژیم صهیونیستی اعلام کرد تا دقایقی دیگر برای پنجمین بار در روز جاری نشست رسانه ای برگزار خواهد کرد. رادیو رژیم صهیونیستی اعلام کرد که پروازهای ورودی و خروجی فرودگاه بن گوریون لغو گردید. تحلیلگر تلویزیون الجزیره با اشاره به حمله گسترده موشکی به رژیم صهیونیستی تاکید کرد که حمله کنونی متفاوت از حمله وعده صادق است. . کارشناس الجزیره: ارزیابی های اولیه حاکی از عبور موفق 90 درصد موشک های ایرانی از دفاع موشکی صهیونیست‌ها عبور کرده اند. سردار وحیدی: موشک‌ها نشان دادند اسرائیل ""خانه عنکبوت"" است سردار احمد وحیدی فرمانده اسبق نیروی قدس سپاه پاسداران انقلاب اسلامی، درخصوص حمله موشکی سپاه به اسرائیل به قدرت موشکی جمهوری اسلامی اشاره کرد و تأکید کرد که موشک‌ها با دقت و نظم مشخصی به سمت اهداف خود حرکت می‌کنند. او افزود که این توانمندی‌ها نه تنها از عبور موشک‌ها از سیستم‌های پدافند هوایی پیشرفته کشورهای غربی حکایت دارد، بلکه نشان‌دهنده قدرت و اراده نیروهای مسلح ایران است. وحیدی همچنین به حمایت‌های مردمی از مقاومت در لبنان و فلسطین اشاره کرد و گفت که این قدرت موشکی به مردم شریف این مناطق تقدیم می‌شود. او به تحلیل‌های ضعیف رژیم صهیونیستی اشاره کرد و گفت که موشک‌ها نشان می‌دهند که این رژیم در واقع ""خانه عنکبوت"" است. وی هشدار داد که رژیم صهیونیستی و حامیان آن، نظیر آمریکا، در گرداب خطرناکی افتاده‌اند و ادامه دخالت‌هایشان می‌تواند منجر به خسارت‌های بیشتری برای آن‌ها شود. فرمانده اسبق نیروی قدس سپاه تصریح کرد: در شرایطی که رژیم صهیونیستی با چالش‌های داخلی و نظامی جدی روبه‌رو است و نتوانسته در غزه به هیچ نتیجه‌ای دست یابد، به صحنه لبنان وارد شده است. این رژیم در تلاش برای ایجاد ترس و ناامنی، تنها به کشتار مردم و بمباران‌های وحشیانه روی آورده و هیچ دستاورد دیگری نداشته است. وی گفت: رژیم صهیونیستی تصور می‌کرد که می‌تواند حزب‌الله را تضعیف کند، اما این گروه قهرمان با وجود اندوه ناشی از شهادت دبیرکل خود، همچنان در میدان مقاومت ایستادگی کرده و به عملیات‌های خود ادامه داده است. به گفته منابع خبری، نیروهای صهیونیستی که به سرزمین‌های لبنان وارد شدند، با واکنش قوی حزب‌الله مواجه شدند و مجبور به عقب‌نشینی شدند. وحیدی تاکید کرد: امروز، جبهه مقاومت با یکپارچگی و هم‌افزایی، موشک‌های خود را بر سر نیروهای اشغالگر می‌ریزد. اظهارات بی‌پایه نتانیاهو، نخست‌وزیر رژیم صهیونیستی، که در تلاش است تا اختلافات داخلی خود را پوشش دهد، نشان‌دهنده ناامیدی این رژیم است. او به هر اقدام خطرناک و ماجراجویانه‌ای متوسل می‌شود، اما نمی‌تواند از عواقب آن فرار کند. جمهوری اسلامی و جبهه مقاومت همواره آماده پاسخگویی به این جنایات خواهند بود. . اعتراف اسرائیل: تنها تعداد اندکی از موشک‌های ایران رهگیری شد دانیال هاگاری سخنگوی ارتش رژیم صهیونیستی لحظاتی پیش در یک کنفرانس مطبوعاتی به اصابت اکثر موشکهای ایران به اهداف یاد شده در فلسطین اشغالی اعتراف کرد. این سخنگو اعتراف کرد که تنها تعداد  اندکی از موشکهای ایران را رهگیری کردیم. سخنگوی ارتش رژیم صهیونیستی مدعی شد که این حمله، پیامدهایی خواهد داشت و با شرکا در حال رایزنی هستیم. هاگاری ادعا کرد در زمان و مکان مناسب پاسخ خواهیم داد. این  سخنگو اذعان کرد که حمله موشکی ایران از نظر تعداد موشکها و گستره شلیک آن بسیار گسترده بود. اصابت موشک‌های ایران به سکوهای گازی در عسقلان در جنوب  فلسطین اشغالی برخی تصاویر از اصابت موشک‌های بالستیک ایرانی به سکوهای گازی رژیم صهیونیستی در عسقلان در جنوب  فلسطین اشغالی حکایت دارند. . منابع عبری: شلیک بیش از 400 موشک از ایران به سمت اراضی اشغالی منابع عبری زبان تاکید کردند که تا این لحظه بیش از 400 موشک از ایران به سمت اراضی اشغالی شلیک شده است. یک موشک مستقیما به ساختمانی در شمال تل آویو اصابت کرده است. فعالیت در فرودگاه بن گوریون متوقف شد . نتانیاهو در پناهگاه پنهان شده است شبکه 13 تلویزیون اسرائیل اعلام کرد که گالانت وزیر جنگ در ساختمان زیرین وزارت جنگ در تل آویو و نتانیاهو به همراه وزیران در پناهگاه زیرزمینی مخفی شدند. اصابت موشک‌های ایرانی به پایگاه تروریستی نواتیم در نقب . تکذیب اطلاعیه «شرایط جنگی» منتسب به نهادهای امنیتی ایران بنا بر اعلام منابع آگاه اطلاعیه‌های منتشر در فضای مجازی منتسب به نهادهای امنیتی که در آن به نحوی شرایط را جنگی نشان داده است جعلی و در راستای عملیات روانی معاندین می‌باشد. لغو پروازهای برخی شرکت‌ها به فلسطین اشغالی منابع عبری زبان اعلام کردند برخی شرکت‌های هواپیمایی خارجی پروازهای فردا چهارشنبه به مقصد فلسطین اشغالی را لغو کرده‌اند. عزیزی: اسرائیل دست ازپا خطا کند مراحل بعدی ویران‌کننده‌تر است ابراهیم عزیزی رئیس کمیسیون امنیت ملی و سیاست خارجی مجلس شورای اسلامی، در سخنانی به تشریح عملیات اخیر سپاه پاسداران انقلاب اسلامی و نیروهای مسلح کشور پرداخت. وی تأکید کرد که این عملیات تنها موج اول از اقدامات قاطع نیروهای مسلح است و در صورت هرگونه تهدید از سوی رژیم صهیونیستی، مراحل بعدی این عملیات به مراتب ویران‌کننده‌تر خواهد بود. عزیزی خاطرنشان کرد: امشب بخشی از وعده‌ای که سپاه پاسداران و مسئولین نظام اسلامی به ملت ایران داده بودند، محقق شد. وی همچنین به آمادگی نیروهای مسلح و سپاه پاسداران هوافضا اشاره کرد و افزود: ""این نیروها هر اقدامی را قاطعانه پاسخ خواهند داد. رئیس کمیسیون امنیت ملی مجلس با تأکید بر اینکه رژیم صهیونیستی به دلیل محاسبات نادرست خود قادر به اقدام علیه ایران نیست، گفت: ایران اسلامی و محور مقاومت دارای ظرفیت‌های بسیاری هستند که در صورت لزوم دوباره مورد استفاده قرار خواهند گرفت. عزیزی همچنین به هدف‌گیری مراکز نظامی رژیم صهیونیستی در این عملیات اشاره کرد و تأکید کرد که این اقدام بر اساس حقوق مشروع ایران و مقررات بین‌المللی انجام شده است. وی ابراز امیدواری کرد که این حرکت ادامه‌دار باشد و رژیم صهیونیستی از آن درس بگیرد. شلیک موشک هایپرسونیک فتاح خبرگزاری صداوسیما اعلام کرد: سپاه برای اولین بار با موشک‌های هایپرسونیک فتاح رادار سپر دفاع موشکی هدایت کننده موشک‌های آرو 2 و 3 را منهدم کرد.   یدیعوت آحارونوت: موشک‌های ایرانی به پایگاه نظامی نواتیم برخورد کرد یک روزنامه صهیونیستی اعلام کرد که تعدادی از موشک‌های ایرانی را رصد کرده که به پایگاه نظامی نواتیم در نقب در جنوب سرزمین‌های اشغالی برخورد کرده‌اند. یمن: آماده مقابله با حماقت احتمالی آمریکا هستیم رئیس شورای عالی سیاسی یمن با تبریک به مناسبت حملات موشکی تلافی جویانه و کوبنده ایران به رژیم صهیونیستی به آمریکا درباره ارتکاب هرگونه حماقت هشدار داد. مهدی المشاط رئیس شورای‌عالی سیاسی یمن گفت به آمریکا هشدار می‌دهیم که با آتش بازی نکند، زیرا جنایات رژیم صهیونیستی نمی‌توانست بدون پاسخ بماند. تمام پروازها در کشور تا ساعت 10 صبح فردا باطل شد سخنگوی سازمان هواپیمایی کشوری: با توجه به وضعیت منطقه و در راستای ایمنی پروازها کلیه پروازها در سراسر کشور تا ساعت 10 صبح فردا چهارشنبه 11 مهر ماه باطل اعلام می‌شود. مسافران گرامی دغدغه‌ای بابت پروازها و انجام مسافرت‌ها نداشته باشند و در صورت لزوم همه هزینه‌های بلیت آنان مسترد خواهد شد. بر این اساس طی ساعت‌های آینده اطلاعات لازم برای برنامه‌ریزی سفرهای مسافران از سوی سازمان هواپیمایی کشوری به اطلاع هموطنان خواهد رسید. شادی مردم فلسطین با بقایای موشک‌های بالستیک ایرانی که به سمت اسرائیل شلیک شده است . سردار کوثری: نسلی جدیدی از موشک‌هایمان می‌تواند در بعد قدرت تخریب دنیا را متحیر کند سردار کوثری در گفت‌وگو‌ با تسنیم: لانچرها و‌ سکوها شارژ شده و‌ آماده پاسخ به رژیم صهیونیستی در صورت شرارت است. پدافند چند لایه ایران در نهایت آمادگی است. وی ادامه داد: بسیاری از سکوهای پرتاب موشک استفاده نشده است. اگر شرارتی صورت بگیرید از موشک‌هایی برای اولین بار استفاده خواهیم کرد که قدرت تخریبش دنیا را متحیر کند. پزشکیان: نتانیاهو بداند این تنها گوشه‌ای از توان ماست مسعود پزشکیان رئیس‌جمهور طی نوشتاری در صفحه شخصی خود در شبکه اجتماعی ایکس(توییتر سابق) درباره عملیات «صادق 2» سپاه در واکنش به جنایات رژیم صهیونیستی در ترور شهیدان هنیه، نصرالله و نیلفروشان تصریح کرد: ""بر اساس حقوق مشروع و با هدف صلح و امنیت برای ایران و منطقه، پاسخ قاطع به تجاوزات رژیم صهیونیستی داده شد. این اقدام در دفاع از منافع و اتباع ایرانی بود. نتانیاهو بداند، ایران جنگ‌طلب نیست اما در برابر هر تهدیدی قاطعانه می‌ایستد. این تنها گوشه‌ای از توان ماست. با ایران وارد درگیری نشوید.""  اطلاعیه دوم سپاه: 90 درصد شلیک‌ها با موفقیت به اهداف اصابت کرد بسم الله الرحمن الرحیم امت اسلامی جبهه بزرگ مقاومت وملت شریف ایران اسلامی پیرو اطلاعیه قبلی، فرزندان شما در سپاه پاسدان انقلاب اسلامی طبق وعده‌هایی که مسئولان جمهوری اسلامی و فرماندهان نظامی داده بودند؛ با کمک سایر نیروهای مسلح طی عملیات وعده صادق 2 با رمز یا رسول الله (ص) مراکز راهبردی در داخل سرزمین های اشغالی را با موشکهای ساخت فرزندان ایران اسلامی مورد هدف قرار دادند. در این عملیات برخی از پایگاه‌های هوایی و راداری؛ مراکز توطئه و طراحی ترور علیه رهبران مقاومت به خصوص شهید دکتر اسماعیل هنیه و رهبر حزب الله لبنان شهید حجت الاسلام والمسلمین سید حسن نصرالله و فرماندهان نظامی حزب الله، مقاومت اسلامی فلسطین و فرماندهان سپاه پاسداران مورد اصابت قرار گرفتند. علی رغم اینکه این منطقه با پیشرفترین و پرحجم‌ترین سامانه‌های پدافندی محافظت می‌شد 90 درصد شلیک‌ها با موفقیت به اهداف اصابت کرده  و رژیم صهیونیستی از تسلط اطلاعاتی وعملیاتی جمهوری اسلامی به وحشت افتاده است. این عملیات در چهارچوب حق دفاع مشروع وبراساس قوانین بین المللی انجام گرفته وهرگونه حماقت دشمن به صورت ویرانگر و پشیمان کننده پاسخ داده خواهد شد. روابط عمومی کل سپاه پاسداران انقلاب اسلامی تصاویر شلیک موشک بالستیک عماد و قدر در عملیات وعده صادق 2 در عملیات وعده صادق 2 که از سوی سپاه پاسداران علیه رژیم صهیونیستی در سرزمین‌های اشغالی به‌صورت موفق انجام گرفت، علاوه‌بر استفاده از موشک هایپرسونیک فتاح برای اولین‌بار، هم‌چنین موشک‌های «قدر» و «عماد» نیز شلیک شده‌است. .   نیکزاد: پاسخ ایران به تجاوزات صهیونیست‌ها حق مسلم ماست علی نیکزاد نایب رئیس مجلس شورای اسلامی، در واکنش به حمله اخیر ایران به رژیم صهیونیستی، یاد شهیدان بزرگ مقاومت از جمله شهید حسن تهرانی مقدم و اسماعیل هنیه را گرامی داشت. وی تأکید کرد که اقدام رژیم صهیونیستی در نقض حرمت مهمانان جمهوری اسلامی، خلاف قوانین بین‌الملل و عرف دیپلماتیک است. نیکزاد گفت: این حق مسلم جمهوری اسلامی ایران بود که به این تجاوز پاسخ دهد. وی همچنین به تشکر از نیروهای هوافضای سپاه پاسداران پرداخت و افزود: ما با دعوت رسمی از جناب آقای دکتر اسماعیل حنیه در مراسم تحلیف ریاست جمهوری، شاهد نقض حرمت کشور و مهمان خود بودیم. وی در ادامه تصریح کرد: توسعه موشکی ما به رژیم کودک کش این است که بداند هنوز بسیاری از ظرفیت‌های دفاعی ایران رو نشده‌اند. نیکزاد با اشاره به موشک‌های شلیک شده به مراکز راهبردی دشمن، تأکید کرد: دشمن باید بداند که ایران اسلامی هنوز در محاسبات خود اشتباه کرده و باید به خود بیاید. واکنش قالیباف در پی عملیات موفقیت‌آمیز وعده صادق 2  مشخصات فنی موشک بالستیک «عماد» نوع موشک: زمین به زمین - دوربردبرد موشک: 1700 کیلومتروزن موشک: 1750 کیلوگرمسرجنگی: جداشونده، هدایت پذیر و شدیدالانفجارطول موشک: 15.5 مترقطر موشک:2.18 مترنوع پیشران: سوخت مایع، تک مرحله‌ایسامانه هدایتی: ترکیبی (اینرسی و کمک ناوبری)  مشخصات فنی موشک «قدر» برد: 2000 کیلومترطول: 15.86 متروزن مسلح: 17460 کیلوگرموزن سرجنگی: 650 کیلوگرمسوخت: مایعقطر: 125 سانتی مترنوع جدایش: تک مرحله‌ای با قابلیت سر جداشوندهماموریت: زمین به زمین - بالستیک  رسانه عبری: نتانیاهو هنگام حمله ایران در دل کوه‌های قدس پنهان شده بود یدیعوت آحارانوت: پیش از وقوع حمله ایران، نتانیاهو به یک مخفیگاه در داخل کوه‌های قدس منتقل شده بود و تمام مدت موشک باران در آن محل حضور داشت. بیانیه وزارت خارجه در مورد عملیات وعده صادق2 علیه رژیم صهیونیستی نیروهای مسلح جمهوری اسلامی ایران در راستای اجرای حق ذاتی دفاع مشروع، مصرح در ماده 51 منشور سازمان ملل متحد، و در پاسخ به اقدامات تجاوزکارانه رژیم صهیونیستی، از جمله تعرض به حاکمیت و تمامیت سرزمینی جمهوری اسلامی ایران و به شهادت رساندن رئیس دفتر سیاسی جنبش حماس در تهران که مهمان رسمی دولت جمهوری اسلامی ایران بود، و نیز به شهادت رساندن دبیرکل حزب الله لبنان و سردار نیلفروشان مستشار عالی نظامی کشورمان در بیروت، در شامگاه سه شنبه 10 مهر 1403 مجموعه حملات موشکی بر ضد اهداف و تاسیسات نظامی و امنیتی این رژیم انجام دادند. توسل جمهوری اسلامی ایران به حق دفاع مشروع، بعد از خویشتنداری طولانی مدت، نشان دهنده رویکرد مسئولانه ایران نسبت به صلح و امنیت منطقه‌ای و بین‌المللی در زمانی است که اقدامات غیرقانونی و نسل‌کُشی توسط رژیم آپارتاید اشغالگر صهیونیستی علیه ملت فلسطین و تجاوزات نظامی مکرر این رژیم علیه لبنان و سوریه همچنان ادامه دارد. بر خلاف رژیم صهیونیستی که غیرنظامیان بیگناه و تاسیسات زیربنایی غیرنظامی را همواره هدفی مشروع برای تجاوز و کشتار در نظر گرفته است، جمهوری اسلامی ایران با ابتنای بر اصول اخلاقی و تعالیم عالیه اسلامی و با رعایت کامل اصل تمایز وفق حقوق بشردوستانه بین المللی، تنها اهداف و تاسیسات نظامی و امنیتی رژیم را هدف حمله موشکی دفاعی خود قرار داده است. جمهوری اسلامی ایران با تاکید بر مسئولیت حامیان و تامین کنندگان مالی و تسلیحاتی رژیم اشغالگر برای متوقف کردن اقدامات جنون آمیز سرکردگان رژیم صهیونیستی، و هشدار نسبت به هرگونه ورود طرف‌های ثالث، خواستار اقدام فوری و معنادار شورای امنیت سازمان ملل برای جلوگیری از ادامه تهدید علیه صلح و امنیت منطقه ای و بین المللی از طرف رژیم اسرائیل می باشد. جمهوری اسلامی ایران در صورت لزوم برای اتخاذ اقدامات دفاعی بیشتر در جهت صیانت از منافع مشروع خود و دفاع از کیان سرزمینی و حاکمیتی ایران در برابر هرگونه اقدام تجاوزکارانه نظامی و استفاده غیرقانونی از زور، آمادگی کامل دارد و در این زمینه تردیدی به خود راه نخواهد داد. ظریف: ایران حق ذاتی دفاع از خود در برابر حملات اسرائیل را دارد محمدجواد ظریف معاون راهبردی رئیس جمهور به زبان انگلیسی در شبکه ایکس نوشت: «ریاکاری غرب نه تنها ظالمانه، بلکه بسیار خطرناک است. کشورهای غربی به نسل کشی اسرائیل در غزه کمک کرده‌اند و تجاوزات اسرائیل علیه ایران، فلسطین، لبنان، سوریه، یمن و دیگر کشورهای منطقه را پذیرفته‌اند. ایران حق ذاتی دفاع از خود در برابر حملات مکرر مسلحانه اسرائیل به خاک ایران و شهروندان آن را دارد. اسرائیل و متحدانش مسئول تمام عواقب تحریکات و آتش‌افروزی مداوم این رژیم هستند.» شورای امنیت جلسه اضطراری برگزار می‌کند شورای امنیت سازمان ملل فردا چهارشنبه جلسه علنی و اضطراری در خصوص تحولات خاورمیانه برگزار می کند. قالیباف: پاسخ‌های دور از انتظاری برای تهدیدات طراحی شده است محمدباقر قالیباف رییس مجلس شورای اسلامی با اشاره به حمله موشکی ایران به رژیم صهیونیستی، در صفحه شخصی خود در شبکه اجتماعی ایکس نوشت: «تنها گوشه‌ای از قدرت ایران به متجاوزان نشان داده شد. با تمام توان و بر اساس حق دفاع مشروع مقابل جنگ‌افروزی رژیم صهیونیستی می‌ایستیم. در برابر تهدیدات دشمن پاسخ‌های دور از انتظاری طراحی شده است. اگر می‌دانستید چه برای شما آماده شده تهدید ایران سربلند را همین الآن متوقف می‌کردید.» وزیر دفاع: در صورت جسارت مجدد اسرائیل پاسخ سخت‌تری خواهیم داد امیر عزیز نصیرزاده وزیر دفاع و پشتیبانی نیروهای مسلح در گفت‌وگوی تلویزیونی با اشاره به عملیات موشکی سپاه پاسداران در حمله به اسرائیل، ضمن تبریک این عملیات موفقیت‌آمیز گفت: مدت‌ها بود که مردم از ما مطالبه انجام این عملیات را داشتند و حتی در  زمان رای‌ اعتماد نیز نمایندگان مجلس این مطالبه را از ما داشتند که نیروهای مسلح  پاسخ جسارتی که رژیم صهیونیستی در رابطه با شهادت اسماعیل هنیه در داخل ایران انجام دادند را بدهند. وی افزود:‌ این عملیات مدبرانه، هوشمندانه و با طراحی بسیار پیچیده انجام شد و با تنوعی از تولیدات موشکی و متناسب با اهدافی که تعیین شده بود و همچنین متناسب با سامانه‌های پدافندی که در رژیم صهیونیستی وجود داشت عملیات بسیار موفقی علیه اهداف نظامی بود که  بویژه محل‌های که در ترور اسماعیل هنیه به کار گرفته شده بود مورد هدف قرار داده شد. امیر نصیرزاده با بیان اینکه عملیات امشب سپاه پاسداران کاملاً مشروعیت داشت و منطبق بر قوانین بین‌المللی بود، تاکید کرد: اگر جنایات رژیم صهیونیستی ادامه پیدا کند و رژیم جسارتی داشته باشد قطعاً در فازهای بعدی واکنش ما بسیار شدید خواهد بود و تنوعی از  پیشرفته‌ترین سلاح‌هایی که در اختیار داریم را استفاده می‌کنیم. وزیر دفاع ادامه داد: این عملیات یک عملیات متقابل در رابطه با پاسخ به شهادت اسماعیل هنیه بود اما اگر رژیم صهیونیستی با اشتباه محاسباتی مجدداً  پاسخی بدهد احتمال پاسخ مجدد ما بسیار زیاد است و این را هم بگویم که عملیات امروز گوشه‌ای از توانمندی موشکی ما بود و بخش زیادی از توانمندی موشکی ما که تکنولوژی بالاتر و شدت آسیب بیشتری دارد  هنوز به کار گرفته نشده است. وی تاکید کرد: آنهایی که جلوی تجاوزهای رژیم را نگیرند و اجازه بدهند که منطقه با جنگ روبرو شود بدانند که ما در موج‌های بعدی با شدت بیشتری عمل خواهیم کرد. شب تلخ صهیونیست‌ها هاآرتص با عکسی از موشک‌های ایرانی بر آسمان سرزمین‌های اشغالی نوشت: تمام عسل‌های دنیا هم نمی‌تواند این شب عید صهیونیست‌ها (روش هاشانا) را برای ما شیرین کند!  ادعای مضحک بایدن: حمله ایران شکست خورد رئیس‌جمهور آمریکا: با نتانیاهو صحبت خواهیم کرد، پیامدها برای ایران هنوز مشخص نشده است. آمریکا به طور کامل از اسرائیل دفاع می‌کند. شکست حمله ایران، قدرت ارتش‌های آمریکا و اسرائیل و اهمیت همکاری میان آنها را مورد تاکید قرار می‌دهد! لاریجانی: عملیات موشکی ایران بجا و سنجیده بود علی لاریجانی با اشاره به عملیات وعده صادق2 گفت: ما مورد تجاوز قرار گرفتیم که عملیات وعده صادق 2 را شکل دادیم. راهبرد ایران این است که مسائل منطقه از طریق صلح حل شود و جنگ‌طلبی نباشد. کشورهای اسلامی شجاعت لازم برای این کار را ندارند اما ایران این شجاعت را نشان داد و پای خودش ایستاده و استقلال خود را نشان داد. اقدام ایران یک اقدام بجا، سنجیده و لازمی بود که انجام شد. اسرائیل به یک ویلچرنشینی رسیده است و دستاوردی ندارد و فرار به جلو می‌کند و به حزب‌الله حمله کرد. سردار وحیدی: اسرائیل پاسخ دهد؛ تل‌آویو و حیفا را زیر رو می‌کنیم سردار احمد وحیدی فرمانده اسبق نیروی قدس سپاه در گفت‌وگو با خبرنگار سیاسیخبرگزاری تسنیمبا اشاره به عملیات و‌ حمله موفق سپاه به سرزمین‌های اشغالی گفت: پیام ما به همه کشورهای منطقه و‌ خصوصاً کشورهای اسلامی این است که مراقب باشند که در شرایط حساسی هستیم. ما از منطقه، حماس اهل‌سنت و حزب‌الله شیعه در مقابل رژیم صهیونیستی دفاع کرده و می‌کنیم و انتظار داریم همه کشورهای اسلامی با هوشیاری در مسیر درست قرار بگیرند. وی گفت: ما خواهان صلح و‌ ثبات برای منطقه هستیم و در عین حال با هیچ‌کسی در حوزه امنیت ملی‌مان شوخی نداریم هرکس به دشمن ما کمک کند، او را همراه با دشمن درهم خواهیم کوبید. فرمانده اسبق نیروی قدس سپاه گفت: وقت آ است تا کشورهای اسلامی مشخص کنند طرف حق هستند یا طرف آمریکا و رژیم صهیونیستی. ما از غزه و لبنان حمایت کرده و‌ خواهیم کرد. وزیر اسبق دفاع، گفت: رژیم صهیونیستی به هیچ اصولی پایبند نیست؛ بیش از 40 هزار نفر را در غزه و صدها نفر را در لبنان به خاک و‌خون کشید؛ ما امشب می‌توانستیم همانند آنها عمل کنیم و برای کشتن مقامات‌شان ضرباتی بزنیم که حتی در پناهگاه‌ها به درک واصل شوند اما نخواستیم به غیرنظامی‌ها ضربه بزنیم اما رژیم برای ترور شهید نصرالله به چند ساختمان مسکونی حمله و صدها نفر را شهید کرد. سردار وحیدی گفت: ما بخش غافلگیرکننده‌ی توان نظامی خودمان را استفاده نکردیم اما اگر رژیم صهیونیستی دست از پا خطا کند، از همه توان‌مان و از موشک‌های با قدرت تخریب بالاتر و از پهپادهای بسیار پیشرفته‌ی خود استفاده خواهیم کرد. در این شرایط ممکن است اقتضائات عملیاتی جدیدی طراحی کنیم. وحیدی با بیان اینکه تمام مراکز نظامی به‌عنوان هدف انتخاب شده‌اند و بر اساس طراحی‌های دقیق  شلیک کردیم، گفت: واقعیت این است که ما امشب می‌توانستیم تل‌آویو و حیفا را زیر و رو کرده و کل این دو شهر را با خاک یکسان کنیم اما این‌ کار را نکردیم چون ملاحظات اخلاقی و انسانی داشتیم اما اگر رژیم خطا کند، ممکن است تصمیم‌مان را تغییر داده و ثابت کنیم که می‌توانیم  فقط در یک شب، تل‌آویو را با خاک یکسان کنیم. وی گفت: رژیم صهیونیستی حق اشتباه محاسباتی ندارد؛ اگر اشتباه کند، باید مسئولیت زیر و رو شدن تل‌آویو را بپذیرد. بیانیه ستاد کل نیروهای مسلح: هشدار می‌دهیم پاسخ دهند بایدمنتظر ویرانی زیرساخت‌های خود باشند بِسمِ اللهِ الرَّحمَنِ الرَّحِیم به دنبال اقدامات نامشروع رژیم صهیونیستی، با ترور مستشاران ایرانی در سوریه، لبنان و با نقض حاکمیت جمهوری اسلامی ایران در شهادت شهید والامقام محمدرضا زاهدی، شهید بزرگوار اسماعیل هنیه در تهران و پس از آن با ترور رهبران و فرماندهان حزب الله لبنان به ویژه مجاهد کبیر و جان‌برکف جبهه مقاومت، شهید سیّد حسن نصرالله و مستشار دلاور ایرانی سردار سرلشکر پاسدار عباس نیلفروشان، همزمان با قتل و عام مردم مظلوم لبنان و فلسطین به خصوص زنان و کودکان بی‌پناه، حقوق مشروع حاکمیتی جمهوری اسلامی ایران نادیده گرفته شده و پاسخ مقتضی را ضروری نمود. رژیم کودک‌کش اسرائیل، غاصب و حامیان بین المللی و منطقه‌ای آن، علی‌الخصوص حامی اصلی آن دولت جعلی و بی‌ریشه و آمریکای جنایتکار باید بدانند، ضمن اینکه جمهوری اسلامی ایران در طول 45 سال گذشته هیچ گاه آغازگر هیچ جنگی نبوده و نخواهد بود لکن در دفاع از حق مشروع خود در مقابل هر تجاوز و تعرّضی با صلابت و قدرت مثال زدنی کوتاه نمی‌آید و هر متجاوز شرور در هر سطحی را از کرده خود پشیمان می‌کند. ستاد کل نیروهای مسلح ضمن تشکر از اقدام مشروع، شجاعانه و مجاهدانه فرزندان رشید ملّت ایران در نیروی هوافضای سپاه پاسداران انقلاب اسلامی و حمایتها و پشتیبانی‌های ارتش قهرمان جمهوری اسلامی ایران و وزارت مقتدر دفاع و پشتیبانی نیروهای مسلح در انتقام و مجازات رژیم کودک‌کش و جلّاد صهیونیستی این عملیات را حق مشروع خود دانسته و هشدار می‌دهد چنانچه آن رژیم متجاوز، اقدام به پاسخ متقابل نماید باید منتظر ویرانی زیرساخت‌های خود به صورت گسترده و فراگیر در سرزمین های اشغالی فلسطین باشد و در صورت دخالت مستقیم کشورهای حامی رژیم از جمله آمریکا در تجاوز و تعرض به ایران اسلامی، همزمان مراکز و منافع آنها نیز در سطح منطقه با هجوم مقتدرانه و پشیمان کننده نیروهای مسلح جمهوری اسلامی ایران روبرو خواهد شد. سپاه کدام اهداف را در اسرائیل موشک‌باران کرد؟ سردار سرلشکر محمد باقری رئیس ستاد کل نیروهای مسلح در تشریح عملیات موشکی سپاه به سرزمین‌های اشغالی گفت: امشب نیروی هوافضای سپاه پاسداران با عملیات قهرمانانه خود انتقام بسیاری از جنایات صهیونیست‌ها را گرفت. وی با بیان اینکه دو ماه گذشته، دو ماه بسیار سخت برای ملت ایران و محور مقاومت بود، خاطرنشان کرد: از هنگام ترور شهید هنیه در تهران تا درخواست مکرر آمریکایی‌ها و اروپایی‌ها مبنی بر اینکه شما خویشتن‌داری کنید تا آتش‌بس را غزه برقرار کنیم، دوره سختی در خویشتن‌داری را پشت سر گذاشتیم اما رژیم صهیونیستی با حمایت آمریکا و حتی چراغ سبز آمریکایی‌ها جنایات خود را افزایش دادند و قتل عامی را علیه مردم لبنان و به ویژه شهادت مجاهد کبیر شهید سید حسن نصرالله و همچنین مستشار عالی سپاه پاسداران در لبنان سردار شهید نیلفروشان اجرا کردند که جنایات بزرگی بود و دیگر وضعیت قابل تحمل نبود. رئیس ستادکل نیروهای مسلح با تاکید بر اینکه سپاه پاسداران با عملیات ارزشمند موشکی خود توانست پایگاه‌های مهمی در رژیم صهیونیستی را مورد هدف قرار دهد، عنوان کرد: جمهوری اسلامی حتی با وجود جنایت‌های رژیم صهیونیستی، رعایت موازین لازم را به انجام رساند و فقط پایگاه‌های نظامی زده شده و 3 پایگاه نظامی هوایی اصلی رژیم صهیونیستی، موساد به عنوان مرکز ترور، پایگاه هوایی نواتیم به عنوان پایگاه هواپیماهای  F35، پایگاه هوایی هاتسریم به عنوان پایگاهی که برای ترور شهید نصرالله عزیز مورد استفاده قرار گرفت، رادارهای راهبردی و همچنین مراکز تجمع تانک‌ها، نفربرها و نفرات رژیم در منطقه پیرامون غزه که قتل‌عام مردم غزه را برعهده داشتند مورد هدف قرار گرفت. سرلشکر باقری با بیان اینکه در این عملیات مراکز اقتصادی و صنعتی رژیم  و مردم در اراضی اشغالی نیز مورد هدف قرار نگرفتند در حالی که این کار کاملاً امکان پذیر بود، گفت: سپاه پاسداران و نیروهای مسلح جمهوری اسلامی ایران چه در بعد دفاعی و چه در بعد آفند و تکرار این تهاجم و چندین برابر این کاملا آماده هستند و اگر رژیم صهیونیستی که به دیوانگی رسیده توسط آمریکا و اروپا کنترل نشود بخواهد جنایات خود را ادامه دهد و یا علیه تمامیت ارضی و حاکمیت ما وارد عمل شود، عملیات امشب با چند برابر بزرگی تکرار خواهد شد و تمام زیرساخت‌های آنها مورد اصابت قرار خواهد گرفت. وی در پایان ابراز امیدواری کرد که آمریکا از روش گذشته خود دست بردارد و رژیم صهیونسیتی را متوقف کند تا منطقه به سمت آرامش پیش برود. سلامی: 200 موشک به سمت سرزمین‌های اشغالی پرتاب شد تصاویر لحظه اعلام رمز عملیات «وعده صادق2» توسط سردار سرلشکر حسین سلامی فرمانده کل سپاه پاسداران منتشر شد. این عملیات با حضور جمعی از مقامات ارشد سپاه از جمله سردار علی فدوی جانشین فرمانده سپاه، حجت الاسلام حاجی صادقی نماینده ولی فقیه در سپاه، و سردار سردار مجید خادمی رئیس سازمان حفاظت اطلاعات سپاه نیز حضور داشتند. . متن لحظه اعلام رمز عملیات «وعده صادق2» توسط سردار سلامی به شرح زیر است: «بسم الله الرحمن الرحیم سردار حاجی‌زاده برادر عزیزم فرمانده نیروی هوافضای سپاه به اذن خداوند متعال در انتقام خون شهید مجاهد اسماعیل هنیه در تهران و نقض حاکمیت ملی جمهوری اسلامی ایران و همچنین شرارت‌های اخیر این رژیم جنایتکار در به شهادت رساندن فرماندهان و همچنین رهبر بزرگ حزب الله و مجاهد عظیم جناب سید حسن نصرالله و فرمانده رشید و شهید سپاه اسلام سردار سرلشکر پاسدار عباس نیلفروشان و همچنین در انتقام از خون کودکان مظلوم غزه و همچنین مردم مقاوم و مظلوم لبنان عملیات وعده صادق 2 را با نام مبارک یا رسول الله یا رسول الله یا رسول الله آغاز کنید. توکل بر خدا کنید موفق باشید.» فرمانده کل سپاه همچنین در گفتگو با مسعود پزشکیان رئیس جمهور از پرتاب 200 فروند موشک به سمت سرزمین‌های اشغالی خبر داد. فرمانده ارتش: پاسخ‌های بعدی ایران محکم و چندبرابری خواهد بود امیر سرلشکر عبدالرحیم موسوی، فرمانده ارتش جمهوری اسلامی ایران، در واکنش به حمله اخیر ایران به اسرائیل، ضمن تبریک به ملت بزرگ ایران و جبهه مقاومت، ابراز امیدواری کرد که این عملیات مایه تسلی داغداران باشد. وی با اشاره به اقدامات نامشروع رژیم صهیونیستی و شهادت شهید اسماعیل حنیه و تعدادی از فرماندهان ایرانی، تصریح کرد: این اقدامات با حمایت آمریکای جنایتکار صورت گرفته و حاکمیت ما را نادیده گرفته‌اند. ما تلخی خویشتن‌داری را برای مدتی تحمل کردیم، اما دیدیم که این‌ها به هیچ صراطی مستقیم نیستند و باید پاسخ قاطعی دریافت کنند. موسوی تأکید کرد که ایران آغازگر هیچ جنگی نیست، اما با قدرت از حقوق خود دفاع خواهد کرد. وی همچنین هشدار داد که در صورت ادامه جنایات، ممکن است زیرساخت‌های اسرائیل نیز هدف قرار گیرند. فرمانده ارتش از هم‌رزمان خود در نیروی هوافضای سپاه پاسداران قدردانی کرد و گفت: خدا قوت به همه عزیزانی که کمک کردند تا این عملیات با موفقیت انجام شود. موسوی تأکید کرد که پاسخ‌های بعدی ایران به هرگونه اقدام خصمانه، محکم و چندبرابری خواهد بود. انتهای پیام/"
3169657,«نظم نوینِ» حزب الله,۱۰ مهر ۱۴۰۳ - ۱۶:۴۷,https://newsmedia.tasnimnews.com/Tasnim/Uploaded/Image/1403/07/10/1403071016433539031106824.jpg,گروه سیاسیخبرگزاری تسنیم-محمدمهدی یزدی:روز جمعه ارتش رژیم صهیونیستی با پرتاب 56 تن بمب سنگرشکن GBU-31 آمریکایی در ضاحیه بیروت، به دنبال ایجاد «نظم نوین» در منطقه و لبنان بود. عملیات اخیر اسرائیل که نتانیاهو آن را نظم نوین نامیده در واقع یک جنایت تمام عیار در کشاکش جنگ رزمندگان مقاومت با صهیونیستها بود و متاسفانه توانست موجب شهادت سیدحسن نصرالله رهبر بی‌نظیر حزب‌الله لبنان و جمعی از فرماندهان آن شود. طبق قواعد غربی و روی کاغذ این ترور باید موجب از بین رفتن بخش زیادی از توان و قدرت حزب الله و مقاومت می‌شد اما در طی روزهای بعد از ترور سیدحسن نصرالله شاهد ادامه حملات و شلیک موشک‌ها و راکت‌های حزب‌الله به سمت سرزمین‌های اشغالی هستیم. این نشان دهنده وجود یک شبکه فرماندهی و سازمانی منظم در جنبش حزب الله لبنان است. البته هرچند فقدان شخصیتی ویژه و کاریزماتیک مثل سیدحسن ضربه‌ای بزرگ و ناگوار است اما شواهد نشان می‌دهد که این ترور نتوانسته خلأ و خللی در فرماندهی حزب الله ایجاد کند. نکته‌ای که صهیونیستها و غربی‌ها در محاسبات خود در قبال جنبش‌های اسلامی مدنظر قرار نمی‌دهند و بعضا شاید هم به آن واقف باشند اما در معادلاتشان زیاد به آن توجه نمی‌کنند، این است که این جنبش‌های اسلامی علاوه بر اصول و قواعد نظامی و کلاسیک، در حوزه تربیت و پرورش نیروی انسانی بشدت فعال هستند. لذا همانطور که شهید حاج عماد مغنیه فرمانده ارشد نظامی حزب الله، شاگردان و فرماندهان زیادی را در طول حیات خود آموزش داده بود تا در زمان نبودنش خللی در توان نظامی این یگان ایجاد نشود و در واقع هم دیدیم علی‌رغم شخصیت خاص و اثرگذاری که حاج عماد داشت، اما بعد از شهادتش هم همرزمانش در این گروه مقاومت با قدرت به کار خود ادامه دادند. سیدحسن نصرالله هم همینگونه است، او در طول این 32 سال افراد زیادی را در کنار خود با رفتار و منش و خصوصیات ویژه‌اش پرورش داده و شخصیتهای بسیاری در مکتب سید رشد کرده‌اند که بتوانند پرچم حزب‌الله را بالا نگه دارند. لذا هرچند ترور و شهادت افرادی چون سیدحسن نصرالله و حاج عماد مغنیه ضربات بزرگی به جریان مقاومت و حزب الله است اما این ترورها نمی‌تواند «نظم نوین» مدنظر صهیونیستها را بوجود بیاورد. از سوی دیگر پیش از این ترور و شهادت فرمانداهان و دبیرکل حزب‌الله، ارتش اسرائیل یک عملیات بزرگ و فاز جدیدی از ترور و جنگ را اجرا کرد و آن انفجار پیجرها بود. این اقدام اسرائیل علاوه بر اینکه باب جدیدی از مقابله و جنگ را باز کرد، قطعا یک هشدار جدی به تمام نیروهای مسلح و حتی غیرمسلح در جهان درخصوص استفاده از وسائل ارتباطی بود. با این عملیات، حزب الله قطعا تمام ارتباطات و شبکه‌های خود را پالایش کرده و اقدام به نوسازی آن خواهد کرد و در این بین حتی اگر نقایص دیگری نیز بوده که اطلاعی از آن نداشته را هم رفع خواهد کرد. در پایان باید گفت که هرچند شهادت بزرگانی چون سیدحسن نصرالله، حاج عماد مغنیه، مصطفی بدرالدین، فواد شکر، ابراهیم عقیل و ... ضرباتی سنگین به حزب الله به شمار می‌رود اما با روی کار آمدن همرزمان وفرماندهان گمنام جدیدمقاومت و در کنار آنایجاد و امن سازی شبکه ارتباطیمقاومت، قطعا شاهد«نظم نوین حزب الله»در مقابل اسرائیل خواهیم بود. انتهای پیام/
3169608,ویترین تسنیم شماره ۷۵۱,۱۰ مهر ۱۴۰۳ - ۱۵:۳۲,https://newsmedia.tasnimnews.com/Tasnim/Uploaded/Image/1403/09/19/1403091915410446131642532.jpg,هر روز بخشی از مهمتریناخبارو گزارش‌های تسنیم را در ویترین تسنیم ببینید: 1- جنایات جنگی اسرائیل در غزه و لبنان و بحران هژمونی آمریکا 2- نگاهی به شراکت آمریکا و اسرائیل برای جنایت در لبنان 3- گفتگو با خوش‌چهره؛ برخی نفوذی عدالت را هدف گرفتند  انتهای پیام/+
3169355,فرمانده ارتش شهادت سردار نیلفروشان را تسلیت گفت,۱۰ مهر ۱۴۰۳ - ۱۱:۲۸,https://newsmedia.tasnimnews.com/Tasnim/Uploaded/Image/1403/04/04/1403040409443899230380214.jpg,به گزارش گروه دفاعیخبرگزاری تسنیم، امیر سرلشکر سیدعبدالرحیم موسوی فرمانده کل ارتش جمهوری اسلامی ایران در پیامی شهادت سردار عباس نیلفروشان را به سردار سرلشکر حسین سلامی فرمانده کل سپاه پاسداران انقلاب اسلامی تسلیت گفت. متن پیام به این شرح است: بسم الله الرحمن الرحیمالَّذِینَ آمَنُوا وَ هَاجَرُوا وَجَاهَدُوا فِی سَبِیلِ اللَّهِ بِأَمْوَالِهِمْ وَأَنْفُسِهِمْ أَعْظَمُ دَرَجَةً عِنْدَ اللَّهِ ۚ وَأُولَٰئِكَ هُمُ الْفَائِزُونَ – توبه/ 20 برادر ارجمند سردار سرلشکر پاسدار حسین سلامیفرمانده محترم کل سپاه پاسداران انقلاب اسلامی سلام علیکم بما صبرتمفراق سردار پرافتخار جبهه حق، شهید حاج عباس نیلفروشان برای پیشگامان وپیشکسوتان دفاع از اسلام ، وطن و جبهه مقاومت، ناگوار و ثقیل است. آنچه قلب هم‌رزمان عزیزمان در نیروهای مسلح و خانواده معظم آن شهید سعید را آرام و مطمئن می‌سازد، رویش هزاران رزمنده و فرمانده از خون پاک رهبران، فرماندهان و رزمندگان ثابت قدم در ادامه راه منورِ مصاف با دشمنان و ارتقاء درجاتی است که خدای عادل برای مومنان و مجاهدان فی‌سبیل‌الله وعده داده است. سردار نیلفروشان از روزهای پیروزی انقلاب و دفاع مقدس تا دفاع از حریم اهل بیت علیهم السلام و مبارزه با تفکر شوم و ضد بشری صهیونیستی، پیشگام بوده و با نیات و اعمال صالح و بذل جان، مطابق با بشارت آسمانی قرآن، در شمار رستگاران قرار دارد. تسلای خاطر جنابعالی و خانواده معظم شهید، استحکام حزب الله لبنان، اقتدار روز افزون جبهه مقاومت و انسجام امت اسلامی برای اضمحلال رژیم پلید و تروریست صهیونی را از خدای قادر متعال مسئلت می‌نمایم. فرمانده کل ارتش جمهوری اسلامی ایرانسرلشکر سید عبد الرحیم موسوی انتهای پیام/
3169220,آمادگی ایران برای توسعه روابط با نیروی دریایی کشورهای دوست,۱۰ مهر ۱۴۰۳ - ۱۰:۰۰,https://newsmedia.tasnimnews.com/Tasnim/Uploaded/Image/1403/07/10/1403071009523684731103174.jpg,به گزارشخبرگزاری تسنیماز بندرعباس، امیر دریادار دوم قادر وظیفه فرمانده منطقه منطقه یکم امامت نداجا، در مراسم تحکیم روابط دریایی نیروهای دریایی جمهوری اسلامی ایران و هندوستان، در جمع وابستگان نظامی کشورهای ژاپن، هلند، برزیل، ونزوئلا، هند، سفیر سیاسی هند در کشورمان و سایر فرماندهان نیروی دریایی جمهوری اسلامی ایران و هند، بر عرشه ناوشکن هندی، در بندرعباس اظهار داشت: بر این باوریم، امنیت منطقه فقط با حضور و به دست کشور‌های منطقه میسر می‌شود. وی افزود: در حوزه‌ امنیت دریایی و تعاملات آموزشی، روابط گسترده‌ای میان دو نیروی دریایی نیروی جمهوری اسلامی ایران، هندوستان، در جریان است. دریادار دوم وظیفه گفت: نقاط مشترک فرهنگی و روابط تجارت دریایی از دیرباز در رونق بوده و ارتباطات توأم و مشترک دو نیروی دریایی ایران و هندوستان، طبیعی است. وی تاکید کرد: آماده توسعه تعاملات در زمینه‌های آموزش، تبادل ناوگروه‌ها، همکاری فنی و پشتیبانی با نیروی دریایی کشورهای دوست، از جمله نیروی دریایی هندوستان بوده‌ایم.  انتهای پیام/864/.
3168784,اقدامات شهید نیلفروشان تا ابد در دفتر مقاومت اسلامی می‌درخشد,۰۹ مهر ۱۴۰۳ - ۱۴:۳۹,https://newsmedia.tasnimnews.com/Tasnim/Uploaded/Image/1403/09/19/1403091915410446131642532.jpg,"به گزارش گروه دفاعیخبرگزاری تسنیم، سردار سرلشکر صفوی دستیار و مشاور عالی فرمانده معظم کل قوا در پیامی با تبریک و تسلیت شهادت سردار نیلفروشان، خون این شهید و دیگر شهدای حمله تروریستی رژیم صهیونیستی به ضاحیه را موجب آبیاری درخت آرمان آزادی قدس دانست. متن پیام بدین شرح است: خانواده محترم شهید سرلشکر پاسدار عباس نیلفروشان سلام علیکم شهادت پرافتخار فرمانده مؤمن، دانشمند و انقلابی «سرلشکر پاسدار دکتر عباس نیلفروشان» که در کنار سید مقتدر مقاومت، عالم وارسته و شجاع، حجت الاسلام و المسلمین سید حسن نصرالله با جنایت وحشیانه و تروریستی رژیم صهیونی به ضاحیه لبنان به شهادت رسیدند را تبریک و تسلیت عرض می‌نمایم. این فرمانده دلاور عمر پر برکت خود را در مسیر مجاهدت در راه خدا و خدمت به انقلاب، نظام و میهن اسلامی سپری نمود؛ مجاهدت ایشان در دوران دفاع مقدس و بعد از آن دوران درخشان فرماندهی در دافوس و معاونت عملیات سپاه پاسداران انقلاب اسلامی در کنار سال‌ها حضور مؤثر و تعیین‌کننده در جبهه مقاومت و مسیر بالنده‌سازی مبارزه با دشمنان اسلام و امت اسلامی به ویژه رژیم جلاد و پلید صهیونیستی، کارنامه درخشان و الهام بخشی را از ایشان به یادگار گذاشته که در دفتر مقاومت اسلامی تا ابد خواهد درخشید. این شهید بزرگوار در کنار مجاهد نستوه سید حسن نصرالله، سرانجام پس از سال‌ها مجاهدت و ستیز با ظلم و اشغالگری در شرایطی که رژیم جعلی صهیونی با تحمل بیش از یک سال خفت و حقارت ناشی از شکست تاریخی در عملیات ""طوفان‌الاقصی"" و درماندگی برابر مقاومت مردم مقتدر غزه برای دستیابی به اهداف اهریمنی خود، گسترش جنگ و جنایت به جغرافیای لبنان و رویارویی با حزب‌الله سرافراز _ به عنوان یکی از ارکان اصلی جبهه مقاومت و حمایت از فلسطین _ را عملیاتی کرده بود، هدف کینه صهیونیستی و حمله تروریستی رژیم جعلی و نژادپرست قرار گرفت و با شهادت و خون مطهر خود آرمان مقدس آزادی قدس را آبیاری ساخت. اینجانب به ارواح بلند این شهدای گرانقدر صلوات می‌فرستم و با تاکید بر اینکه درخت تنومند مقاومت با این خون‌های پاک مستحکم‌تر و مقتدرتر خواهد شد، از درگاه خدای بزرگ علو درجات شهیدان و ثبات قدم رزمندگان و مجاهدان مؤمن امت اسلامی در پیگیری آرمان مقدس آزادی قدس شریف را طلب می‌کنم. سرلشکر پاسدار سید یحیی صفویدستیار و مشاور عالی فرمانده معظم کل قوا انتهای پیام/"
3168741,فرمانده ناوگروه هندوستان: دنبال تحکیم روابط با ایران هستیم,۰۹ مهر ۱۴۰۳ - ۱۳:۴۶,https://newsmedia.tasnimnews.com/Tasnim/Uploaded/Image/1403/07/09/1403070913331969131097004.jpg,به گزارشخبرگزاری تسنیماز بندرعباس، ناخدایکم آنشول کیشور فرمانده ناوگروه رزمی آموزشی و صلح و دوستی نیروی دریایی هندوستان؛ در آیین استقبال و پهلوگیری از این ناوگروه در اسکله منطقه منطقه یکم دریایی امامت بندرعباس اظهار داشت: تحکیم روابط حسنه و تبادل تجربیات از اهداف سفر ما به جمهوری اسلامی ایران است و بسیار خرسندیم که امروز در شهر زیبای بندرعباس، میهمان نیروی دریایی ارتش ایران هستیم. ناخدایکم آنشول کیشور گفت: امیدوارم در طول مدت این حضور آموزشی در بندرعباس، شاهد تبادل تجربیات خوبی میان افسران و کارکنان جوانان دو نیروی دریایی ایران و هندوستان باشیم. به گزارش تسنیم، از جمله برنامه‌های ناوگروه هندی در مدت 4 روز پهلوگیری در اسکله نیروی دریایی ارتش، دیدار با مقامات کشوری و لشکری در هرمزگان، جلسات دیپلماتیک بر عرشه ناوشکن های ایرانی و هندی، برگزاری مسابقات ورزشی بین کارکنان نیروی دریایی ارتش جمهوری اسلامی ایران و هندوستان و همچنین بازدید کارکنان ناوگروه از اماکن فرهنگی و تجاری شهر بندرعباس است. در این پهلوگیری ناوگروه صلح و دوستی هندی به بندرعباس، شاهد تمرین مشترک رزمی دریایی با حضور شناورهای رزمی نیروی دریایی ارتش و شناورهای رزمی هندوستان، در شمال تنگه هرمز و خلیج فارس خواهیم بود. انتهای پیام/864/.
3168738,تمرین مشترک نیروی دریایی ایران و هندوستان در خلیج فارس,۰۹ مهر ۱۴۰۳ - ۱۳:۳۸,https://newsmedia.tasnimnews.com/Tasnim/Uploaded/Image/1403/07/09/140307091333131931097004.jpg,به گزارشخبرگزاری تسنیماز بندرعباس، ️ناخدایکم ستاد مسعود بیگی فرمانده ناوتیپ سطحی منطقه یکم امامت نداجا؛ در آیین استقبال و پهلوگیری ناوگروه صلح و دوستی نیروی دریایی هندوستان به اسکله این منطقه در بندرعباس گفت: تمرین مشترک دریایی، میان نیروهای دریایی ارتش جمهوری اسلامی ایران و هندوستان برگزار می‌شود. وی افزود: امروز در اسکله منطقه یکم امامت نیروی دریایی راهبردی ارتش در بندرعباس، شاهد پهلوگیری 3 ناوشکن از نیروی دریایی هندوستان هستیم. ناخدا یکم بیگی گفت: در مدت 4 روز پهلوگیری ناوگروه رزمی آموزشی هندی در بندرعباس، کارکنان این ناوگروه از اماکن فرهنگی و تفریحی بازدید خواهند کرد. وی تصریح کرد: این نوع رفت و آمدها میان نیروهای دریایی مرسوم است و تحکیم روابط دوستانه رزمی و آموزشی را بدنبال دارد. انتهای پیام/864/.
3168672,خون شهید نصرالله طومار رژیم صهیونیستی را در هم می‌پیچد,۰۹ مهر ۱۴۰۳ - ۱۲:۴۸,https://newsmedia.tasnimnews.com/Tasnim/Uploaded/Image/1397/11/06/1397110616221795816456304.jpg,به گزارش گروه دفاعیخبرگزاری تسنیم،‌ امیر سرلشکر سیدعبدالرحیم موسوی فرمانده کل ارتش امروز با حضور در دفتر حزب‌الله در تهران ضمن محکومیت جنایت رژیم صهیونیستی در به شهادت رساندن فرماندهان مقاومت، اظهار کرد: مقداری از حرف‌هایی که صهیونیست و اربابانش می‌زنند عملیات روانی است که می‌خواهند برای اربابان و مردم خود پیروزی‌شان را تصویر کنند تا این نتانیاهو جانی دستاوردهایی داشته باشد. وی افزود: مقداری دیگر از این حرف‌ها به‌خاطر شاخص‌های مادی است که آنها برای خودشان دارند و محاسباتی که می‌کنند و سال‌هاست این محاسبات اشتباه بوده اما هر روز صهیونیست‌ها بیشتر به سمت اضمحلال حرکت می‌کنند. فرمانده کل ارتش اظهار کرد: سنت خداوند و آموزه‌های دینی ما غیر از این است؛ اگر درخت تنومندی قطع شد و جای آن هزاران نهال رویید آیا کسی که این درخت را قطع کرده سود کرده و موفقیتی به دست آورده است؟ باید بگوییم که این تجربه همه ماست که وقتی خون شهید به زمین ریخته می‌شود هزاران برابر بیشتر از خود شهید و توفنده‌تر عمل می‌کند. سرلشکر موسوی اظهار کرد: در دنیای امروز همه مظلومان و حق‌طلبان می‌گویند کار خود را در مکتب امام حسین (ع) یاد گرفته‌اند، آیا ریختن خون حضرت حسین بن علی برای یزید موفقیت بود، قطعاً خون سید حسن نصرالله توفنده‌تر از خود سید حسن طومار رژیم صهیونیستی و اربابان آن را در هم می‌پیچد و شما جوان‌ترها این را قطعاً به چشم می‌بینید. وی‌ در پاسخ به اینکه صهیونیست‌ها چرا چنین هزینه‌ای کردند، گفت: با تفکر غلط مادی خودشان فکر می‌کنند با این کارها موفق می شوند اما گور خودشان را عمیق‌تر می‌کنند. فرمانده کل ارتش درباره واکنش ایران و محور مقاومت به ترور سید حسن نصرالله، گفت: منتظر باشید. سرلشکر موسوی درباره وضعیت حزب‌الله لبنان بعد از شهید سید حسن نصرالله گفت: هیچ‌وقت پرچم حزب‌الله پایین نیامده است و با خون هر شهید پرچم آن بالاتر رفته و فردا از امروز بالاتر خواهد رفت. انتهای پیام/
3168640,ناوگروه نیروی دریایی هند در بندرعباس پهلو گرفت,۰۹ مهر ۱۴۰۳ - ۱۲:۳۸,https://newsmedia.tasnimnews.com/Tasnim/Uploaded/Image/1403/07/09/1403070912145673831095904.jpeg,به گزارش گروه دفاعیخبرگزاری تسنیم، ناوگروه صلح و دوستی نیروی دریایی ارتش هندوستان متشکل از ناوشکن رزمی تیر، ناوشکن رزمی شاردول و ناوشکن رزمی ویرا، با هدف ارتقاء سطح روابط رزمی و آموزشی و همچنین تبادل تجربیات دریانوردی، در اسکله منطقه یکم دریایی امامت نیروی دریایی ارتش در بندرعباس پهلو گرفت. از جمله برنامه‌های ناوگروه هندی در مدت 4 روز پهلوگیری در اسکله نیروی دریایی ارتش، دیدار با مقامات کشوری و لشکری در هرمزگان، جلسات دیپلماتیک بر عرشه ناوشکن های ایرانی و هندی، برگزاری مسابقات ورزشی بین کارکنان نیروی دریایی ارتش جمهوری اسلامی ایران و هندوستان و همچنین بازدید کارکنان ناوگروه از اماکن فرهنگی و تجاری شهر بندرعباس است. در این پهلوگیری ناوگروه صلح و دوستی هندی به بندرعباس، شاهد تمرین مشترک رزمی دریایی با حضور شناورهای رزمی نیروی دریایی ارتش و شناورهای رزمی هندوستان، در شمال تنگه هرمز و خلیج فارس خواهیم بود. انتهای پیام/
3168548,سردار پاکپور شهادت نصرالله و سردار نیلفروشان را تسلیت گفت,۰۹ مهر ۱۴۰۳ - ۱۱:۱۳,https://newsmedia.tasnimnews.com/Tasnim/Uploaded/Image/1400/04/22/1400042215482343123192092.jpg,به گزارش گروه دفاعیخبرگزاری تسنیم،‌ سردار محمد پاکپور فرمانده نیروی زمینی سپاه در پیام‌هایی شهادت سید حسن نصرالله دبیرکل حزب‌الله لبنان و سردار عباس نیلفروشان مستشار ارشد سپاه در لبنان را تسلیت گفت. متن پیام سردار پاکپور برای سردار نیلفروشان به شرح زیر است: شهادت پرافتخار فرمانده شجاع و جانباز سرافراز و پیشکسوت دوران دفاع مقدّس و مجاهد خستگی ناپذیر عرصه های مختلف دفاع و مبارزه با قدرت های استکباری و ایادی و دست نشاندگان آنان، سردار سرتیپ پاسدار شهید، برادر عباس نیلفروشان را در حین انجام مأموریت مستشاری در لبنان و محور مقاومت توسط دژخیمان ددمنش و جنایتکار رژیم صهیونیستی، به محضر مبارک فرماندهی معظّم کل قوا( مدظله العالی)، خانواده معزّز ایشان، مردم ولایتمدار و شهید پرور استان اصفهان، فرماندهان سرافراز نیروهای مسلح و سایر رزمندگان و همرزمان عزیز ایشان و خانواده معظم شهداء و ایثارگران، تبریک و تسلیت عرض می نمایم. سردار شهید نیلفروشان که طی بیش از چهار دهه مجاهدت و تلاش مستمر در میدان های دفاع و پاسداری مخلصانه از انقلاب و نظام مقدّس جمهوری اسلامی ایران در برابر دشمنی ها و کینه توزی های دشمنان قسم خورده اسلام، همواره در آرزوی شهادت بود و در این راه سر از پای نمی شناخت، در نهایت در جوار رهبر شجاع و دبیر کل شهید حزب الله، در حین مأموریت مستشاری و دفاع از مردم مظلوم لبنان و  فلسطین به دست شقی ترین دشمنان اسلام و انسانیت، به فیض عظمای شهادت نائل گردید و به آرزوی دیرینه خود رسید. مجاهدت ها و تلاش های ارزشمند سردار نیلفروشان طی چند دهه پاسداری بی وقفه از انقلاب و نظام مقدّس اسلامی در مسئولیت های مختلف راهبردی و مأموریت های گوناگون و حساّس در سپاه و محور مقاومت که همواره منشأ پیشرفت و موفقیّت های چشمگیری در جبهه های و عرصه های مختلف بود،بی تردید ره توشه ای گرانسنگ و قرین اجر اخروی و کسب رضایت پروردگار متعال برای آن شهید سعید است که آثار و برکات آن مجاهدت ها تا سال ها موجب موفقیت و پیشرفت رزمندگان اسلام بوده، هیچگاه از اذهان فرماندهان و همرزمان ایشان فراموش نخواهد شد. اینجانب ضمن ابراز تأسّف و تألم فراوان از شهادت فرمانده پیشکسوت و جانباز دوران دفاع مقدس، سردار شهید، برادر عباس نیلفروشان، شهادت آن برادر مخلص را به محضر مبارک فرمانده معظّم کلّ قوا(مدظله العالی)، خانواده معزّز ایشان و سایر شهدا و ایثارگران و فرماندهان و رزمندگان سرافراز اسلام تبریک و تسلیت عرض نموده، علوّ درجات و رحمت واسعه الهی برای آن شهید سعید و پیروزی هر چه سریعتر جبهه مقاومت بر دشمن جنایتکار صهیونیستی از درگاه خداوند متعال مسئلت می نمایم. متن پیام سردار پاکپور برای شهید سید حسن نصرالله به شرح زیر است: بار دیگر عجز و درماندگی رژیم پلید و رو به زوال صهیونیستی در مواجهه و رویارویی مستقیم با رزمندگان شجاع جبهه مقاومت، پرده از چهره سفّاک این دشمن غدّار و ضدّ بشری برداشت و در هماهنگی با اربابان خود و سکوت همه مدعیان دروغین حقوق بشر، در کمال قساوت و ددمنشی، تعداد دیگری از بهترین فرزندان اسلام و مجاهدین راه حق را به خاک و خون کشید و در رأس آنان، سید مقاومت و مجاهد شهید، آقای سید حسن نصرالله، رهبر محبوب و دبیر کل شجاع، نستوه و ولایتمدار حزب الله لبنان را که بیش از سه دهه از عمر پر برکت خود را در تبعیت از مرجع عالیقدر جهان اسلام و رهبر فقید انقلاب اسلامی، حضرت امام خمینی(ره)و نیز تحت رهنمود های حکیمانه رهبر معظم انقلاب اسلامی ایران در میادین مبارزه و جهاد فی سبیل الله و دفاع از مردم مظلوم فلسطین و ملت شریف لبنان در برابر دشمنان قسم خورده اسلام سپری نموده بود، جمعه گذشته، با استفاده از سلاح های اهدایی آمریکای جنایتکار و با یورشی وحشیانه، به شهادت رساند. شهید سید حسن نصرالله که در سایه ایمان و تدبیر، درایت سیاسی، نبوغ فرماندهی، کلام نافذ و شخصیت معنوی خود طی بیش از سی سال رهبری شجاعانه حزب الله لبنان، با جذب و سامان بخشی به نیروهای جوان و جهادی و با بسیج ظرفیت های مادی و معنوی، نیرویی عظیم و مجهز با آمادگی های دفاعی و معنوی کم نظیری پدید آورده، در برهه ها و مقاطع گوناگون توانسته بود در سایه ایمان، شهادت طلبی و اتکال فرماندهان و نیروهای مخلص حزب الله به قدرت لایزال الهی، بار ها و بارها طعم تلخ شکست و زبونی را به دشمن اشغالگر بچشاند و با به ارمغان آوردن فتح و پیروزی های عظیم بر رژیم اشغالگر صهیونیستی، افسانه شکست ناپذیری آن رژیم را پایان بخشد، همواره همچون خورشیدی فروزان، هادی و راهنمای  رزمندگان محور مقاومت و خاری برچشمان دشمنان کودک کش و متجاوز صهیونیستی و حامیان او بود. بی تردید خون پاک این مجاهد خستگی ناپذیر و شهید والا مقام و سایر شهدای مظلوم لبنان و فلسطین، اراده ملت های حق طلب و امت خداجوی جهان اسلام و رزمندگان دلیر جبهه مقاومت را در ادامه مبارزه  بی امان با صهیونیست های جنایتکار و حامیان آن ها راسخ تر و مصمم تر خواهد نمود. اینجانب با قلبی آکنده از غم و اندوه، شهادت پرافتخار رهبر و دبیر کل مجاهد حزب الله، شهید والامقام، جناب آقای سید حسن نصرالله را به محضر مبارک حضرت ولی عصر(عج)، مقام معظم رهبری(مدظله العالی)، پدر بزرگوار، همسر صبور و خانواده معظّم آن شهید عزیز و رزمندگان پر افتخار جبهه مقاومت و مردم شجاع و قدر شناس لبنان سرافراز و سایر کشورهای اسلامی تبریک و تسلیت عرض نموده، علوّ درجات همه شهدای گرانقدر و شکیبایی و سلامتی تمامی خانواده های معظم شهدا را از درگاه خداوند متعال مسئلت می نمایم. انتهای پیام/
3168539,شهید نیلفروشان یکی از فرماندهان فهیم و شجاع سپاه بود,۰۹ مهر ۱۴۰۳ - ۱۱:۱۱,https://newsmedia.tasnimnews.com/Tasnim/Uploaded/Image/1401/02/29/1401022914450365925353694.jpg,به گزارش گروه دفاعیخبرگزاری تسنیم،‌ سرلشکر حسین سلامی فرمانده کل سپاه پاسداران انقلاب اسلامی به همراه هیئت رئیسه سپاه و فرماندهان نیروها با حضور در منزل سردار نیلفروشان شهادت وی را به خانواده این شهد تبریک و تسلیت گفت. سردار سلامی در این دیدار  گفت: شهید حاج عباس نیلفروشان یکی از فرماندهان بسیار قوی‌دل، مطمئن، آرام، نجیب، فهیم، با شخصیت، مدیر، مدبر و بسیار شجاع و آرام بود. سرلشکر سلامی با اشاره به آشنایی و دوستی دیرینه خود با سردار نیلفروشان افزود: بنده تقریباً بیش از 30 سال است که با او آشنایی دارم و در 6 سال اخیر بسیار نزدیک با حاج عباس مأنوس بودم.  وی ادامه داد: البته برادرانی که امروز اینجا تشریف دارند و از فرماندهان عالی‌مقام سپاه هستند همه به زیبایی شخصیت برادر عزیزمان حاج عباس را می‌شناسند. فرمانده کل سپاه پاسداران تأکید کرد: او یک انسان واقعی بود و شخصیت کاملاً واضحی داشت. آنچه خداوند برای او مقدر کرده بود، این بود که عمر نورانی و با برکت او به شهادت ختم شود. سرلشکر سلامی در ادامه، شهادت در کنار سید حسن نصرالله را یک فضیلت برای سردار نیلفروشان دانست و افزود: بودن کنار سید حسن نصرالله و شهادت در کنار او فضیلت می‌خواهد و انسان با گذر زمان متوجه می‌شود که او با چه افرادی زندگی می‌کرد.بنده معتقد هستم هر فرد با صفت ابدی خود زندگی می‌کند و با همان صفت پای به دنیا می‌گذارد. به نحوی که وقتی یک انسان به شهادت می‌رسد، در واقع او شهید به دنیا آمده، در دنیا شهید زیسته و حیات دارد و سپس به دنیای باقی می‌رود. فرمانده کل سپاه پاسداران با اشاره به دیدارهای روزانه خود با سردار عباس نیلفروشان تصریح کرد: ما هر روز یکدیگر را ملاقات می‌کردیم و گفت‌وگو داشتیم. او بسیار ثابت‌قدم و باروحیه بود و هیچ آثاری از اضطراب در سختی‌ها در سیمای او مشاهده نمی‌شد. شهادت این عزیزان (سید حسن نصرالله و نیلفروشان) تغییر و تحول تاریخی را در جهان اسلام ایجاد خواهد کرد. این خون‌ها بسیار گران‌بها و با ارزش هستند که روی زمین ریخته شده و شهادت بهترین تقدیر و سرنوشتی بود که می‌توانست برای سردار نیلفروشان اتفاق بیفتد. سرلشکر سلامی اظهار داشت:  مطابق آیات قرآن بالاتر از شهادت درجه‌ای وجود ندارد و شهدا از اینکه خداوند چنین موهبتی به آن‌ها داده، شادمان هستند.وی در پایان با بیان اینکه با استعانت از روح همه این شهدا راه آن‌ها را ادامه خواهیم داد خاطرنشان کرد: امروز چشمان ملت ایران در رثای این شهدا اشک‌بار و قلب‌ها نیز غمگین است. انتهای پیام/
3168541,سردار فرحی معاون امور صنعتی و تحقیقاتی وزارت دفاع شد,۰۹ مهر ۱۴۰۳ - ۱۰:۵۴,https://newsmedia.tasnimnews.com/Tasnim/Uploaded/Image/1402/09/12/140209121700077928897304.jpg,به گزارش خبرنگار دفاعیخبرگزاری تسنیم، سردار سیدمهدی فرحی با حکم امیر نصیرزاده وزیر دفاع و پشتیبانی نیرو‌های مسلح بعنوان معاون امور صنعتی و تحقیقاتی وزارت دفاع کشور منصوب شد. پیش از این افشین نادری شریف عهده‌دار معاونت امور صنعتی و تحقیقاتی وزارت دفاع و پشتیبانی نیروهای مسلح بود. سردار فرحی پیش از این و در بهمن‌ماه 1402 طی حکمی از سوی وزیر صنعت، معدن و تجارت، به‌عنوان قائم مقام وزیر صمت در امور بازرگانی منصوب شده بود. وی پیش از آن و از شهریورماه 1400 با موافقت مقام معظم فرماندهی کل قوا و با حکم وزیر وقت دفاع به عنوان جانشین وزیر دفاع و پشتیبانی نیروهای مسلح منصوب شده بود. سیدمهدی فرحی عضو هیأت علمی دانشگاه صنعتی مالک اشتر و از دیگر سوابق وی در وزارت دفاع می‌توان به رئیس سازمان پژوهش و نوآوری دفاعی، معاون آماد و تحقیقات، معاون امور صنعتی و تحقیقاتی، رئیس سازمان صنایع هوافضا و مدیرعامل سازمان صنایع دفاع اشاره کرد. انتهای پیام/
3168502,شهید نیلفروشان در سنگر مستشاری نظامی جبهه مقاومت درخشید,۰۹ مهر ۱۴۰۳ - ۱۰:۲۳,https://newsmedia.tasnimnews.com/Tasnim/Uploaded/Image/1402/07/16/1402071613372583828519384.jpg,"به گزارش گروه دفاعیخبرگزاری تسنیم، سردار سرلشکر محمد باقری رئیس ستادکل نیروهای مسلح در پیامی شهادت سردار نیلفروشان در ضاحیه بیروت را تسلیت گفت. متن این پیام به‌شرح ذیل است: بسم اللّه الرّحمن الرّحیممِنَ الْمُؤْمِنِینَ رِجَالٌ صَدَقُوا مَا عَاهَدُوا اللَّهَ عَلَیْهِ فَمِنْهُمْ مَنْ قَضَی نَحْبَهُ وَمِنْهُمْ مَنْ یَنْتَظِرُ وَمَابَدَّلُوا تَبْدِیلًا شهادت پرافتخار سردار عالی‌قدر و دانشمند سپاه اسلام ""سرتیپ پاسدار عباس نیلفروشان"" مستشار عالی نظامی جمهوری اسلامی ایران در لبنان را، که همراه رهبر مقتدر مقاومت، دبیرکل مجاهد حزب‌الله ""حجت الاسلام والمسلمین شهید سید حسن نصرالله"" و به‌دست پلید جنایتکاران صهیونیست به فیض والای شهادت نائل شد، به مقام معظم رهبری و فرمانده‌کل قوا (مدّ ظلّه العالی)، خانواده معظم شهید و آحاد همرزمان ایشان در جبهه مقاومت اسلامی به‌ویژه نهاد مقدس ""سپاه پاسداران انقلاب اسلامی"" تبریک و تسلیت عرض می‌نمایم. نقش‌آفرینی‌های مؤثر و راهگشای شهید نیلفروشان برای همیشه ماندگار و یاری‌بخش ادامه‌دهندگان راهش در نیروهای مسلح و مدافعان امنیت کشور خواهد بود. او عمر بابرکت خود را در مجاهدت و فداکاری در عرصه‌های مختلف انقلاب و نظام اسلامی سپری کرد و پس از شهادت شهید والامقام سرلشکر پاسدار محمدرضا زاهدی میراث‌دار او در سنگر مستشاری نظامی جبهه مقاومت اسلامی شد و در این میدان سترگ هم خوش درخشید. بی‌شک پرچمی که شهدای قدس برای رهایی فلسطین و ملت‌های مسلمان از سلطه استکبار جهانی و صهیونیسم خبیث بین‌الملل به اهتزاز درآورده‌اند با شهادت مجاهدان و فرماندهان مقاومت بر زمین نخواهد ماند، بلکه برافراشته‌تر از قبل کانون آگاهی، بیداری و تقویت روح استکبارستیزی و اقتدار روزافزون سازمان عظیم مقاومت اسلامی خواهد شد. سلام و رحمت خداوند و اولیاء طاهرینش بر این شهید عالی‌قدر و دیگر شهیدان این حادثه، و لعنت و نفرین بر سردمداران رژیم ظالم و متجاوز صهیونی و حامیان پلید و تبهکار آن باد. رئیس ستادکل نیروهای مسلحسرلشکر پاسدار محمد باقریمهرماه 1403 انتهای پیام/+"
3168419,تسلیت سخنگوی دولت در پی شهادت سردار عباس نیلفروشان,۰۹ مهر ۱۴۰۳ - ۰۹:۲۳,https://newsmedia.tasnimnews.com/Tasnim/Uploaded/Image/1403/07/03/1403070315115726231047064.jpg,به گزارش حوزه دولتخبرگزاری تسنیم، فاطمه مهاجرانی سخنگوی دولت به‌مناسبت شهادت سردار سرتیپ پاسدار عباس نیلفروشان معاون عملیات سپاه که در حمله‌ی روز جمعه‌ی رژیم صهیونیستی به بیروت به‌همراه سید حسن نصرالله رهبر حزب‌الله لبنان به شهادت رسید، پیامی تسلیتی صادر کرد. در این پیام آمده است: بسم الله الرحمن الرحیم شهادت سردار رشید سرتیپ پاسدار عباس نیلفروشان فرمانده جان برکف دفاع مقدس و مستشار سپاه پاسداران انقلاب اسلامی در کشور لبنان را که در حمله تروریستی رژیم منحوس صهیونیستی در کنار شهید سرافراز سیدحسن نصرالله به شهادت رسید را محضر مقام معظم رهبری و همرزمان آن شهید بزرگوار و خانواده معظم ایشان و ملت شریف ایران تبریک و تسلیت عرض می‌کنم. انتهای پیام/
3168405,ویترین تسنیم شماره ۷۵۰,۰۹ مهر ۱۴۰۳ - ۰۸:۵۴,https://newsmedia.tasnimnews.com/Tasnim/Uploaded/Image/1400/04/22/1400042215482343123192092.jpg,هر روز بخشی از مهمتریناخبارو گزارش‌های تسنیم را در ویترین تسنیم ببینید: 1- سردار نیلفروشان؛ فرمانده چند وجهی مقاومت که بود؟ 2- سردار وحیدی: همه‌ی فرماندهان ترور شده حزب‌الله جایگزین شدند 3- درباره ترور دبیرکل حزب‌الله در لبنان: متی نصرالله؟ 4- 56 تُن بمب آمریکایی برای ترور نصرالله 5- شهید حسن نصرالله؛ رهبر کاریزماتیک و عامل اتحاد نیروهای مقاومت  انتهای پیام/
3168312,سردار نیلفروشان؛ فرمانده چندوجهی مقاومت که بود؟,۰۸ مهر ۱۴۰۳ - ۲۱:۰۸,https://newsmedia.tasnimnews.com/Tasnim/Uploaded/Image/1403/07/07/1403070717204850831080464.jpg,گروه دفاعیخبرگزاری تسنیم:ششم مهرماه در جریان حمله رژیم صهیونیستی به جنوب لبنان سردار عباس نیلفروشان، یکی از فرماندهان عالی‌رتبه سپاه پاسداران انقلاب اسلامی همراه سید حسن نصرالله به شهادت رسید. سردار نیلفروشان که از فروردین ماه امسال به‌عنوان مستشار ارشد سپاه در لبنان منصوب شده بود، یکی از فرماندهان راهبردی سپاه بود که شناختی دقیق و واقع‌بینانه از رژیم صهیونیستی و توانمندی‌های حزب‌الله داشت. چهار دهه حضور وی در میدان جهاد با استکبار جهانی و همچنین فعالیت علمی تا رتبه دانشیاری در دانشگاه امام حسین(ع)، شخصیتی راهبردی با قدرت تحلیل دقیق و مبتنی بر واقعیت از سردار نیلفروشان ساخته بود که موجب می‌شد در هر مسئولیتی قرار بگیرد منشأ اثرات مختلفی باشد. سردار پیش از انتصاب به‌عنوان مستشار ارشد ایران در لبنان، در سال 86 نیز به‌عنوان مسئول عملیات سپاه در لبنان منصوب شده بود. وی مجدداً در سال 93 و در اوج مقابله با فتنه تکفیری‌ها در سوریه به همین سمت منصوب شد و فعالیت مستقیم در این حوزه تجربه‌ای گرانبها در اختیار وی قرار داده بود،علاوه بر این وی زمانی مسئول عملیات نیروی زمینی سپاه بود که آمریکا افغانستان و عراق را اشغال کرده بود و کشورمان هم در معرض تهدید جدی قرار داشت. تجربه مقابله با آمریکا، رژیم صهیونیستی و تروریست‌های تکفیری و سوابق علمی درخشان، فرماندهی چندوجهی از سردار نیلفروشان ساخته بود که بخشی از اثرات فرماندهی وی در تقویت یگان‌های ضدزره و همچنین تشکیل یگان رضوان حزب‌الله نمایان شد. از آخرین اقدامات وی در زمان فعالیت مستشاری در لبنان می‌توان به عملیات اربعین حزب‌الله لبنان اشاره کرد که سردار نیلفروشان به‌عنوان مستشار در جریان طراحی و اجرای آن نقش داشت. این عملیات ضربه مهلکی بر پیکره دستگاه اطلاعاتی ارتش اسراییل و یگان 8200 آن وارد کرد. یکی دیگر از ابتکارات موفق سردار نیلفروشان تشکیل قرارگاه نبی اکرم(ص) به‌عنوان مرکز فرماندهی و کنترل برخط و یکپارچه عملیات‌های سپاه بود که برکات آن در عملیات بزرگ وعده صادق به‌خوبی نمایان شد. نقشه ترور سردار نیلفروشان اما به سال 1401 برمی‌‌گردد، زمانی که وی به‌عنوان مسئول عملیات کل سپاه با قدرت فرماندهی و حضور میدانی خود مانع از تحقق نقشه‌های تجزیه‌طلبانه دشمن شد،این موضوع کنار سایر ضرباتی که با طراحی او بر پیکره آمریکا و رژیم صهیونیستی وارد شده بود، موجب شد در سال 1401 در لیست ترور آمریکایی‌ها قرار بگیرد و از آن زمان بود که موضوع ترور وی در دستور کار سرویس‌های اطلاعاتی دشمن قرار گرفت. اما اقدامات سردار نیلفروشان تنها به حوزه دفاعی و امنیتی ختم نمی‌شود و به حوزه‌های غیرنظامی هم تسرّی پیدا می‌کند که از جمله آنها می‌توان به کمک به مستضعفان و محرومان اشاره کرد. 10 فروردین ماه 1399 و درست در اوج همه‌گیری کرونا از ساعت 6 صبح تا 3 بعدازظهر را به سرکشی از حوزه مقاومت بسیج 101 فجر در تهران اختصاص داد، در جریان این سرکشی بود که متوجه شد برخی افراد ساکن در این منطقه فاقد منزل مناسب هستند و توانایی تهیه مسکن ندارند. پس از آن به‌سرعت دست‌به‌کار شد تا پیش از فرارسیدن فصل سرما برای این افراد سرپناه مناسبی تهیه کند، با رایزنی با یکی از افراد خیّر وجه احداث هشت باب منزل مسکونی را تهیه کرد و با کمک بسیجیان این منطقه توانست برای این افراد مسکن مناسب تهیه کند، یا در مورد دیگری زمانی که متوجه شد گروهی از خانواده‌های شهدای فاطمیون برای برگزاری مراسم افطاری در ماه رمضان دچار مشکل مالی هستند تمام هزینه‌های آن را به‌عهده گرفت. انتهای پیام/+
3168126,سردار وحیدی: همه‌ی فرماندهان ترور شده حزب‌الله جایگزین شدند,۰۸ مهر ۱۴۰۳ - ۱۶:۴۱,https://newsmedia.tasnimnews.com/Tasnim/Uploaded/Image/1400/04/22/1400042215482343123192092.jpg,"سردار احمد وحیدی فرمانده اسبق نیروی قدس سپاه در گفت‌وگو با خبرنگار سیاسیخبرگزاری تسنیمبا بیان اینکه شهادت شهید سید حسن نصرالله و جمعی از فرماندهان حزب‌الله لبنان خسارت بزرگی است اما خللی در استحکام سازمانی حزب‌الله به وجود نخواهد آورد، گفت: حزب‌الله همچنان پیروزمندانه در صحنه حضور دارد. *حزب‌الله در عمر 40 ساله خود ترور زیاد دیده/ رژیم صهیونیستی از دست حزب‌الله فرار نخواهد کردوی با بیان اینکه، ""در عمر بیش از 40 ساله حزب‌الله دفعات مختلفی از اتفاق‌هایی چون ترور رخ داده است""، تصریح کرد: این ماجرایی که پیش آمده، حتماً حزب‌الله قوی‌تر از گذشته خواهد کرد و حزب‌الله به راهش ادامه خواهد داد؛ صهیونیست‌های مفلوک باید منتظر باشند که حزب‌الله به عنوان یک وحشت دائمی در همه سرزمین‌های اشغالی سایه بیفکند و صهیونیست‌ها از چنگال حزب‌الله قهرمان، مقتدر و پیروز فرار نخواهند کرد.وزیر اسبق دفاع، با بیان اینکه، ""حزب‌الله همیشه پیروز بوده و الان هم پیروز است و شهادت مردان خدا در راه خدا یک امر طبیعی است که مورد اشتیاق خود آن‌ها است""، اظهار داشت: صهیونیست‌ها نخواهند توانست با ترور بزرگانی چون شهید بزرگوار سید حسن نصرالله کمترین خدشه‌ای وارد کنند. وی گفت: حزب‌الله در عمر 40 ساله‌اش آدم‌های قوی ساخته و تربیت کرده است و این‌ها بلافاصله جایگزین می‌شوند؛ می‌بینید که بعد از شهادت شهید بزرگوار، حملات حزب‌الله با قدرت به سرزمین‌های اشغالی ادامه داشته و دارد و این‌ها نشان می‌دهد که حزب‌الله زنده و با حیات قوی به حرکتش ادامه می‌دهد. * حسب‌ اطلاع می‌گویم جایگزین همه فرماندهان مشخص شده است/ چارت فرماندهی کامل استسردار وحیدی در پاسخ به این سؤال که با توجه به شهادت فرماندهانی چون فواد شکر، ابراهیم عقیل یا علی کرکی، آیا حزب‌الله نیروی انسانی لازم  برای جایگزین کردن این فرماندهان دارد، گفت: بنده، حسب اطلاع می‌گویم که همان زمان که فرماندهان شهید شدند، افراد جدید جایگزین شدند و امروز می‌توان گفت که هیچ جایگاه فرماندهی در چارت فرماندهی حزب‌الله لبنان، خالی نیست و همه فرماندهان جایگزین شده‌اند؛ لذا به عنوان مطلع تاکید می‌کنم که همه فرماندهان جایگزین شده‌اند و کار‌هایشان با قدرت ادامه دارد. * ضربات پی‌درپی حزب‌الله به رژیم صهیونیستی توسط فرماندهان جدید انجام می‌شودوی با بیان اینکه، نسل جدید فرماندهان حزب‌الله لبنان با‌ایمان، خلاقیت، ابتکار و شجاعت فرماندهی را شروع کرده‌اند، گفت: اگر فرماندهان به سرعت جایگزین نمی‌شدند عملیات‌های حزب‌الله علیه رژیم صهیونیستی از نفس می‌افتاد اما همه دیدند که ضربه‌های پی‌درپی حزب‌الله به رژیم صهیونیستی با سرعت و قدرت ادامه دارد و این ضربات با تدبیر فرماندهان جدید انجام می‌شود. * افرادی زیادی در حزب‌الله‌ هستند که می‌توانند جانشین نصرالله باشند این فرمانده اسبق نیروی قدس سپاه، در پاسخ به سؤال دیگری درباره جایگزین شهید نصرالله در حزب‌الله لبنان نیز گفت: در مورد رهبری شهید بزرگوار، باید گفت که شهید نصرالله یک رهبر کم نظیر بود اما در بدنه حزب‌الله افراد قدرتمند زیادی حضور دارند که با درس‌هایی که از شهید حسن نصرالله گرفتند می‌توانند رهبری حزب‌الله را به عهده گرفته و راه را ادامه دهند. همان‌طور که شهید نصرالله با درس‌هایی که از شهید سید عباس موسوی گرفت آن راه را با قدرت ادامه داد و حزب‌الله را به این عظمت رساند. * حزب‌الله اساساً از ذخایر استراتژیک استفاده نکرده/ از بین‌بردن ذخایر صرفاً عملیات روانی است سردار وحیدی در پاسخ به سؤال دیگری درباره ادعای وزارت جنگ رژیم صهیونیستی مبنی بر از بین بردن تمام ذخایر استراتژیک نظامی حزب‌الله لبنان، تصریح کرد: هیچ‌کدام از تجهیزات استراتژیک حزب‌الله از بین نرفته و حتی هدف قرار نگرفته است؛ برخی آدم‌های کمتر احمق صهیونیست‌ها نیز به این موضوع اذعان کرده است. وی گفت: آنچه درباره از بین رفتن ذخایر استراتژیک حزب‌الله گفته شده، صرفاً یک عملیات روانی است؛ اساساً ذخایر راهبردی هنوز مورد استفاده قرار نگرفته است و در آینده، رژیم صهیونیستی متوجه خواهد شد که در چه شرایطی قرار خواهد گرفت. این فرمانده اسبق نیروی قدس، گفت: آنچه درباره از بین رفتن ذخایر استراتژیک حزب‌الله گفته شده، صرفاً یک عملیات روانی است؛ اساساً ذخایر راهبردی هنوز مورد استفاده قرار نگرفته است و در آینده، رژیم صهیونیستی متوجه خواهد شد که در چه شرایطی قرار خواهد گرفت. * بمب‌های سنگرشکن مال آمریکاست و ارتباطی به ظرفیت رژیم صهیونیستی ندارد وزیر اسبق دفاع، گفت: اینکه رژیم صهیونیستی با بمب‌های سنگرشکن آمریکا به فرماندهان حزب‌الله حمله کرده است، روشن و قطعی است؛ اینها دارند به بمب‌های آمریکایی جنایتکار فخر می‌کنند و آنچه در هجمه به فرماندهان حزب‌الله و شهیدنصرالله استفاده کرده، ارتباطی به ظرفیت‌های آنها ندارد.وزیر اسبق دفاع، گفت: اینکه رژیم صهیونیستی با بمب‌های سنگرشکن آمریکا به فرماندهان حزب‌الله حمله کرده است، روشن و قطعی است؛ این‌ها دارند به بمب‌های آمریکایی جنایتکار فخر می‌کنند و آنچه در هجمه به فرماندهان حزب‌الله و شهیدنصرالله استفاده کرده، ارتباطی به ظرفیت‌های آن‌ها ندارد. انتهای پیام/"
3168178,دریادار ایرانی با فرمانده نیروی دریایی چین دیدار کرد,۰۸ مهر ۱۴۰۳ - ۱۶:۲۲,https://newsmedia.tasnimnews.com/Tasnim/Uploaded/Image/1403/07/08/1403070816194097531091254.jpeg,به گزارش گروه دفاعیخبرگزاری تسنیم،‌ امیر دریادار شهرام ایرانی فرمانده نیروی دریایی ارتش جمهوری اسلامی ایران که به‌دعوت فرمانده نیروی دریایی جمهوری خلق چین به این کشور سفر کرده است با دریاسالار خو ژانگ مینگ همتای چینی خود دیدار و گفت‌وگو کرد. در این سفر توسعه دیپلماسی دریایی جمهوری اسلامی ایران، ارتقای روابط دریایی دو کشور در حوزه‌های آموزشی، برگزاری رزمایش‌های دوجانبه و چندجانبه، گشت‌های مشترک دریایی برای تأمین امنیت خطوط کشتیرانی و مقابله با تروریسم و جرایم سازمان‌یافته مورد تأکید خواهد بود. انتهای پیام/+
3168156,شریف:مراسم شهید سیدحسن نصرالله چهارشنبه برگزار می‌شود,۰۸ مهر ۱۴۰۳ - ۱۶:۰۴,https://newsmedia.tasnimnews.com/Tasnim/Uploaded/Image/1403/07/08/1403070815163834131090734.png,به گزارش خبرنگار سیاسیخبرگزاری تسنیم، سردار رمضان شریف  رئیس ستاد انتفاضه و روز جهانی قدس در نشست خبری اظهار داشت: مراسم اصلی مربوط به شهید سیدحسن نصرالله چهارشنبه برگزار می‌شود. وی افزود: هفتمین اجلاس «همبستگی با کودکان و نوجوانان فلسطینی» ظرفیت خبری خوبی دارد که برای سالگرد عملیات طوفان الاقصی تدارک دیده شده است؛ باید یک مقدار تکریم و تجلیل از شهید سیدحسن نصرالله در آیتم های برنامه گنجانده شود. رئیس ستاد انتفاضه گفت: تجمع 15 هزار نفری دانش آموزان هم روز سه شنبه در میدان فلسطین برگزار می شود که برنامه قابل توجهی با رنگ و بوی حمایت جوانان و نوجوانان از فلسطین و لبنان خواهد بود. شریف تاکید کرد: پیشهاد می‌شود که برنامه اصلی مربوط به شهید سیدحسن نصرالله روز چهارشنبه که آخرین روز عزای عمومی در کشور است برگزار شود، در خصوص ساعت و مکان برنامه مشورتهایی خارج از این ستاد و شورا خواهد شد و اطلاع رسانی می‌شود. رئیس ستاد انتفاضه گفت: بمب‌هایی که در ترور سیدحسن نصرالله به کار گرفته شد همه بمب‌های سنگرشکن آمریکایی بودند؛ این چیزی است که همه دنیا به آن اعتراف دارند و به همین دلیل هست که وزیر امور خارجه سفاک آمریکایی‌ها می‌گوید که اسرائیلی‌ها حق دفاع مشروع از خودشان دارند. وی افزود: یکی نیست به این آدم جاهل بگوید که فلسطینی‌هایی که سرزمینشان اشغال شده حق دفاع مشروع ندارند؟ فقط اسرائیلی‌هایی که عقبه و سگ دست آموز شما هستند حق دفاع مشروع دارند؟ با تحولاتی که بعد از طوفان الاقصی رقم خورد دیگر این حرفا خریدار چندانی ندارد و همه افکار عمومی دنیا امروز پشتیبان مردم عزیز و بزرگوار فلسطین و همینطور لبنان هستند. انتهای پیام/
3168102,قاآنی: تا فتح فلسطین و آزادی قدس کنار حزب‌الله خواهیم بود,۰۸ مهر ۱۴۰۳ - ۱۵:۱۲,https://newsmedia.tasnimnews.com/Tasnim/Uploaded/Image/1402/01/19/1402011918163824527349874.jpg,"به گزارش گروه دفاعیخبرگزاری تسنیم،‌ سردار اسماعیل قاآنی فرمانده نیروی قدس سپاه پاسداران انقلاب اسلامی طی پیامی شهادت سید بزرگ مقاومت اسلامی را تبریک و تسلیت گفت. متن پیام به این شرح است:‌ ""مِنَ المُؤمِنینَ رِجالٌ صَدَقوا ما عاهَدُوا اللَّهَ عَلَیهِ فَمِنهُم مَن قَضى نَحبَهُ وَمِنهُم مَن یَنتَظِرُ وَمابَدَّلوا تَبدیلًا"" برادران غیورم در حزب‌الله سرافراز لبنان سلام علیکم بما صبرتم شهادت مظلومانه و جانگداز رهبر مجاهد حزب‌الله جناب سیّد حسن نصرالله، همه ما را داغدار و جبهه مقاومت اسلامی و آزادگان جهان را سوگوار نمود. آن عزیز سفرکرده، همه عمر بابرکت و پرافتخار خویش را در میدان رزم با خبیث‌ترین دشمنان اسلام و قرآن گذراند و سرانجام خون الهی و جان گرامی خود را در راه آرمان‌های بلند اسلامی و حمایت از ملت مظلوم فلسطین و سربلندی مردم لبنان تقدیم کرد. آن سیّد نورانی با معنویت و تدابیر بی‌خطیر خود، جنبش حزب‌الله را رهبری کرد و به اوج قله‌های عزت و قدرت بی‌پایان روحی و جهادی رسانید. فرماندهی معرکه‌های سخت حرب تموز و جنگ با داعش و تکفیری‌ها در شام و عراق، صفحاتی زرین از دفتر قطور مجاهدت‌های ماندگار آن شهید سعید است. این‌جانب با قلبی محزون، ولی امیدوار به فضل و عنایت الهی، شهادت سیّد بزرگ مقاومت اسلامی را به برادران مجاهدم در جنبش حزب‌الله و خانواده صبور آن شهید عزیز و همه برادرانم در جبهه مقاومت، صمیمانه تبریک و تسلیت عرض می‌کنم و ان‌شاءالله در ادامه راه و مکتب او تا فتح فلسطین و آزادی قدس شریف، کنار شما خواهیم ماند. سرتیپ پاسدار اسماعیل قاآنی فرمانده نیروی قدس سپاه پاسداران انقلاب اسلامی انتهای پیام/+"
3168070,وزیر دفاع: سردار نیلفروشان پاداش عمری مجاهدت خود را گرفت,۰۸ مهر ۱۴۰۳ - ۱۴:۳۵,https://newsmedia.tasnimnews.com/Tasnim/Uploaded/Image/1400/04/22/1400042215482343123192092.jpg,"به گزارش گروه دفاعیخبرگزاری تسنیم، امیر عزیز نصیرزاده وزیر دفاع و پشتیبانی نیروهای مسلح با صدور پیامی شهادت سردار پرافتخار و مجاهد فی سبیل الله سردار عباس نیلفروشان را تسلیت گفت. متن این پیام به‌شرح زیر است: مِّنَ ٱلمُؤۡمِنِینَ رِجَالࣱ صَدَقُواْ مَا عَٰاهَدُواْ ٱللَّهَ عَلَیهِۖ فَمِنهُم مَّن قَضَىٰ نَحبَهُۥ وَمِنهُم مَّن یَنتَظِرُۖ وَمَابَدَّلُواْ تَبدِیلاً (احزاب، 23) شهادت سردار مجاهد و رزمنده سلحشور سرتیپ پاسدار عباس نیلفروشان که هنگام انجام مأموریت مستشاری به‌همراه دیگر همرزمانش آسمانی شد بار دیگر نشان داد که مردان خدا جان شریف خود را به کسی جز ذات اقدس الهی نمی‌فروشند و اجر مجاهدت و ایثار خود را با چیزی غیر از شهادت معاوضه نمی‌نمایند. این سردار سپاه اسلام، عمر بابرکت خود را صرف پاسداری از کیان میهن عزیزمان، دفاع از حرم اهل‌بیت(ع) و مبارزه با زیاده‌خواهی‌های استکبار جهانی در منطقه نموده بود و در نهایت نیز پاداش عمری مجاهدت خود را گرفت و به‌دست سفاکان و غاصبان قدس شریف به درجه رفیع شهادت نایل آمد. اینجانب ضمن محکومیت شدید اقدام اخیر رژیم منحوس صهیونیستی در بمباران ضاحیه جنوبی لبنان، عروج ملکوتی این سردار رشید سپاه اسلام را به محضر امام عصر(عج), مقام معظم رهبری و فرماندهی‌کل قوا حضرت امام خامنه‌ای (مدّ ظلّه العالی), ملت شریف ایران به‌ویژه مردم شهیدپرور اصفهان, هم‌رزمان غیورش و خانواده معزز ایشان تبریک و تسلیت عرض می‌نمایم. سَیعلَمُ الّذینَ ظَلَموا أَی مُنقَلَبٍ ینقَلِبونَ وزیر دفاع و پشتیبانی نیروهای مسلح جمهوری اسلامی ایرانسرتیپ دکتر عزیز نصیرزاده انتهای پیام/+"
3167850,۵۶ تُن بمب آمریکایی برای ترور نصرالله,۰۸ مهر ۱۴۰۳ - ۱۴:۰۹,https://newsmedia.tasnimnews.com/Tasnim/Uploaded/Image/1400/04/22/1400042215482343123192092.jpg,به گزارش خبرنگار دفاعیخبرگزاری تسنیم،‌ ششم مهرماه و در جریان حمله رژیم صهیونیستی به جنوب بیروت، سید حسن نصرالله دبیرکل حزب‌الله لبنان و سردار عباس نیلفروشان فرمانده سپاه پاسداران انقلاب اسلامی در لبنان به‌همراه جمع دیگری از فرماندهان حزب‌الله به شهادت رسیدند. از همان ابتدای انتشار این خبر، موضوعی که توجه را به خود جلب می‌کرد، حجم انفجارات سنگین و  نوع بمب‌های استفاده‌شده در این عملیات تروریستی بود، آن‌طور که منابع مختلف اعلام کردند، در این حمله از بیش از 50 تُن بمب سنگرشکن استفاده شده است. تصاویر منتشرشده توسط ارتش اسرائیل از جنگنده‌های اف15 شرکت‌کننده در عملیات ترور سید حسن نصرالله و سردار نیلفروشان تصاویری که ارتش رژیم صهیونیستی از آماده‌سازی جنگنده‌های خود برای این عملیات منتشر کرده است، نشان می‌دهد هرجنگنده به 7 بمب 2000پوندی (حدود 1 تن) سنگرشکن هدایت ماهواره‌ای GBU-31 ساخت آمریکا مجهز است که اگر تعداد 8 جنگنده اف15 نمایش‌داده‌شده در فیلم ارتش رژیم درست باشد، می‌توان گفت مجموعاً 56 تُن بمب در این عملیات مورد استفاده قرار گرفته است. بمب‌های GBU-31 بمب‌های هدایت‌شونده GBU-31 در حقیقت همان بمب‌های 2000پوندی مارک 84 معمولی هستند که با تجهیز به کیت‌های هدایت ماهواره‌ای و سر جنگی BLU-109 تبدیل به بمب‌های هدایت‌شونده سنگرشکن شده‌اند و از آنها برای انهدام مقرهای زیرزمینی استفاده می‌شود. بمب مارک84 نکته قابل توجه آن است که اسرائیل این عملیات و استفاده از این حجم مهمات را (که تنها بخشی از تسلیحات استفاده‌شده در یک سال اخیر در غزه و جنوب لبنان است) با تکیه بر یک پشتوانه محکم تسلیحاتی انجام داده است و این پشتیبانی تسلیحاتی مشخصاً به‌عهده ایالات متحده آمریکا قرار دارد.  25 مهرماه و در حالی که تنها 11 روز از جنگ غزه گذشته بود ذخیره بمب‌های هدایت‌شونده ارتش اسرائیل تقریباً به پایان رسید و تصاویری که از جنگنده‌های این رژیم منتشر می‌شد نشان می‌داد آنها مجبور به استفاده از بمب‌های سقوط‌آزاد 750پوندی m117 به‌جای بمب‌های هدایت ماهواره‌ای هستند. بمب‌های 750پوندی سقوط‌آزاد زیر بال جنگنده اف16 اسرائیلی در همان روز، خبرنگار دفاعی تسنیم به اطلاعاتی جدیدی دست یافت که نشان می‌داد آمریکایی‌ها به‌سرعت در حال اعزام کاروانهای تدارکاتی برای جبران کمبودهای تسلحاتی ارتش رژیم صهیونیستی هستند. شواهد حاکی از آن بود که آمریکایی‌ها با استفاده از هواپیماهای ترابری، پروازهای متعددی از مبدأ اروپا و آمریکا به‌مقصد اسرائیل به‌منظور کمک و ارسال تجهیزات انجام می‌دادند. برای مثال، آمریکا از پایگاههای العدید قطر، قبرس، یونان و رامشتاین آلمان بمبهای هدایت‌شونده سری GBU و به‌خصوص بمب GBU31 را از طریق هواپیماهای ترابری خود به اسرائیل ارسال کرده بود. در مورد دیگر، آمریکا به‌دلیل جبران کسری موشکهای به‌کاررفته در سامانه‌های گنبد آهنین (موشکهای تامیر) برای مقابله با حملات موشکی و راکتی توسط حماس و حزب‌الله این موشکها را از آمریکا و اروپا به اسرائیل منتقل کرده بود. همچنین در همان زمان منابع اطلاعاتی منطقه اعلام کردند که اسرائیل به‌دلیل ناتوانی در مقابله با حجم زیاد موشک‌باران، در حال بازگرداندن سامانه و موشکهای گنبد آهنین و مهمات ویژه تحویلی از جمهوری آذربایجان است. این موارد نشان می‌دهد ارتش رژیم صهیونیستی حتی برای نبردی کوتاه نیز از آمادگی کافی (لااقل در بعد لجستیک) برخوردار نبوده و پس از گذشت 10 روز با کمبود مهمات مواجه شده است و بدون اتکا به پشتیبانی‌های آمریکا قادر به نبرد طولانی‌مدت نیست. در صورتی که پس از گذشت یک سال از جنگ، علی‌رغم آنکه اسرائیل با محاصره همه‌جانبه نوار غزه نیز اجازه ارسال تجهیزات رزمندگان مقاومت را نمی‌دهد، هنوز گزارشی مبنی بر بروز کمبود مهمات بین نیروهای مقاومت گزارش نشده است که نشان از توانمندی بالای آنها دارد. بر اساس گزارش مؤسسه تحقیقات صلح بین‌المللی استکهلم (SIPRI)، ایالات متحده 65 درصد از واردات تسلیحات اسرائیل را در بازه سال‌های 2021 تا 2023 به خود اختصاص داده است، گزارش مؤسسه صلح استکهلم از میزان صادرات سلاح به اسرائیل بین سالهای 2021 تا 2023 این در حالی است که آمریکا سالانه حدود 3.8 میلیارد دلار کمک تسلیحاتی به رژیم صهیونیستی ارائه می‌دهد و در اوایل سال جاری میلادی نیز بایدن 14 میلیارد دلار دیگر (علاوه بر کمک سالانه) به این رژیم اختصاص داده است. مرداد ماه امسال نیز دولت بایدن به کنگره آمریکا اطلاع داد که با فروش 20 میلیارد دلاری تسلیحات به اسرائیل موافقت کرده است. این کمک‌ها شامل یک بسته 18.8 میلیارد دلاری برای فروش 50 جنگنده F-15 و ارتقای 25 جنگنده F-15 دیگر بود، علاوه بر این، فروش  تعداد نامشخصی از کامیون‌های باری 8تنی به‌ارزش 583 میلیون دلار، 30 موشک میان‌برد هوابه‌هوا به‌قیمت 102 میلیون دلار و 50000 گلوله خمپاره 120میلی‌متری به‌قیمت 61 میلیون دلار از دیگر بخش‌های کمکهای تسلیحاتی آمریکا به اسرائیل است که البته بر اساس زمان‌بندی اعلام‌شده این کمک‌ها تا سال 2026 به اسرائیل تحویل خواهد شد. علاوه بر آمریکا، برخی کشورهای اروپایی مانند آلمان،‌ ایتالیا و انگلیس نیز صادرات تسلیحات خود به اسرائیل را بعد از طوفان الاقصی افزایش داده‌اند. کشور آلمان در سال 2023 حدود 361 میلیون یورو به اسرائیل سلاح و خدمت نظامی صادر کرده است که این میزان در مقایسه با سال 2022 حدود 10 برابر افزایش داشته است. همچنین دولت ایتالیا در سال 2023 حدود 13.7 میلیون یورو سلاح به رژیم صهیونیستی صادر کرده  است و دولت انگلیس نیز از مهرماه سال گذشته تا شهریور امسال 345 مجوز صادرات تسلیحات و خدمات نظامی به اسرائیل را صادر کرده است. این موارد کنار سایر کمک‌های اطلاعاتی و مستشاری آمریکا به رژیم صهیونیستی به‌خوبی نشان می‌دهد که این رژیم بدون کمک‌های نظامی و امنیتی آمریکا و اروپا و همچنین بدون پشتیبانی‌های سیاسی و بین‌المللی آن، قادر به اداره یک جنگ یک‌ساله نیست و قطعاً آمریکا و برخی کشورهای اروپایی شریک درجه‌اول و مستقیم جنایات رژیم در منطقه هستند. انتهای پیام/+
3168022,حضور سردار قاآنی و ظریف در دفتر حزب‌الله در تهران,۰۸ مهر ۱۴۰۳ - ۱۴:۰۵,https://newsmedia.tasnimnews.com/Tasnim/Uploaded/Image/1403/07/08/1403070814022628331089454.jpg,به گزارش گروه سیاسیخبرگزاری تسنیم، سردار اسماعیل قاآنی فرمانده نیروی قدس سپاه پاسداران انقلاب اسلامی با حضور در دفتر مرکزی حزب‌الله در تهران، شهادت سید حسن نصرالله دبیرکل این جنبش را تسلیت گفتند. علاوه بر این، محمدجواد ظریف معاون راهبردی رئیس جمهور و سردار اسماعیل احمدی مقدم رئیس دانشگاه عالی دفاع ملی نیز برای عرض تسلیت در دفتر حزب‌الله در تهران حضور یافتند. انتهای پیام/+ 
3167833,خبر آماده باش سایبری «جعلی» است,۰۸ مهر ۱۴۰۳ - ۱۱:۲۴,https://newsmedia.tasnimnews.com/Tasnim/Uploaded/Image/1402/09/27/1402092712341478529013274.jpg,به گزارش گروه دفاعیخبرگزاری تسنیم، روابط عمومی سازمان پدافند غیرعامل کشور در اطلاعیه اعلام کرد انتشار اخبار مبنی بر اینکه این سازمان اعلامیه‌ای تحت عنوان آماده باش سایبری سطح قرمز برای زیرساخت‌ها منتشر کرده غیرواقعی و جعلی است. لازم به ذکر است وبگاه مرجعاخبارو اطلاعات سازمان پدافند غیرعامل کشور، پایگاه اطلاع رسانی پایداری ملی به نشانی https://paydarymelli.ir است. انتهای پیام/ 
3167736,سردار سلامی وفات مادر شهید خرازی را تسلیت گفت,۰۸ مهر ۱۴۰۳ - ۱۰:۰۳,https://newsmedia.tasnimnews.com/Tasnim/Uploaded/Image/1403/07/08/1403070809574715731086884.jpg,"به گزارش گروه دفاعیخبرگزاری تسنیم،‌ سرلشکر حسین سلامی فرمانده کل سپاه درگذشت مادر بزرگوار سرلشکر پاسدار شهید حاج حسین خرازی را طی پیامی تسلیت گفت. متن این پیام به شرح زیر است: بسم الله الرحمن الرحیمانا لله و انا الیه راجعون پدران و مادران شهدا، از مهم‌ترین ابزارهای الهی بودند برای این که جهاد استمرار یابد؛ برای این که ملت شکست نخورد؛ برای این که انقلاب در قمار جهانی نبازد و در این مقابله جهانی نتوانند آن را از میدان خارج کنند. ""حضرت امام خامنه‌ای"" با نهایت تأسف و تأثر اطلاع یافتیم، مادر بزرگوار سرلشکر پاسدار شهید حاج حسین خرازی فرمانده لشکر نقش آفرین 14امام حسین علیه السلام در دفاع مقدس، دار فانی را وداع و به فرزند شهیدش ملحق شد. سردار شهید حاج حسین خرازی از فرماندهان بزرگ دوران دفاع مقدس در دامن پاک این بانوی مؤمنه و پرهیزگار با فرهنگ دینی و عشق به اهل بیت(ع) تربیت و پرورش یافت و در دوران انقلاب اسلامی به رشد و بالندگی رسید. این شهید والامقام در عملیات‌های مختلف با فرماندهی مدبرانه لشکر سربلند 14امام‌ حسین علیه السلام در پیروزی‌های رزمندگان اسلام در دوران دفاع مقدس تاثیر فراوان داشت. بدون شک تربیت فرزند برومندی چون شهید والامقام حاج حسین خرازی در دامن این بانوی مؤمنه، صبور و فداکار او را در اجر فراوان مجاهدت‌های فرزندش سهیم خواهد نمود. اینجانب با ادای احترام به مقام پر معنویت این مادر بزرگوار، این ضایعه بزرگ را به ملت شریف ایران، بیت معزز شهید خرازی، همرزمان آن شهید گرانقدر و دیگر وابستگان به ایشان تسلیت گفته و از درگاه خداوند رحمان و رحیم برای این مادر صبور، علو درجات و بهشت برین و برای بازماندگان صبر و اجر و سلامتی مسألت می‌نمایم. امید است خداوند متعال روح پاک و مطهر ایشان را در جوار فرزند شهیدش، سر سفره ائمه طاهرین (ع) بویژه حضرت سیدالشهدا علیه السلام مهمان و متنعم گردد. سرلشکر پاسدار حسین سلامیفرمانده کل سپاه پاسداران انقلاب انتهای پیام/"
3167641,فرمانده کل ارتش شهادت سیدحسن نصرالله را تسلیت گفت,۰۸ مهر ۱۴۰۳ - ۰۹:۰۴,https://newsmedia.tasnimnews.com/Tasnim/Uploaded/Image/1403/04/17/140304170929208830506934.jpg,به گزارش گروه دفاعیخبرگزاری تسنیم، امیر سرلشکر سیدعبدالرحیم موسوی فرمانده کل ارتش جمهوری اسلامی ایران در واکنش به حمله ددمنشانه رژیم صهیونیستی به ضاحیه بیروت و شهادت سید حسن نصرالله، رهبر و دبیر کل محبوب، مقتدر و سیدالشهدای حزب الله لبنان، پیام تسلیت صادر کرد. متن این پیام به شرح ذیل است: بسم الله الرحمن الرحیم فَرِحِینَ بِمَا آتَاهُمُ اللَّهُ مِنْ فَضْلِهِ وَیَسْتَبْشِرُونَ بِالَّذِینَ لَمْ یَلْحَقُوا بِهِمْ مِنْ خَلْفِهِمْ أَلَّا خَوْفٌ عَلَیْهِمْ وَلَا هُمْ یَحْزَنُونَ / آل عمران 170 شهادت سید مقاومت سید حسن نصرالله، رهبر و دبیر کل شجاع، مقتدر و سیدالشهدای حزب الله لبنان و یاران و همراهان آن مجاهد بزرگ و مردم بی گناه بیروت، صفحات ننگین دیگری بر پرونده سیاه ترور و جنگ رژیم رو به زوال و منحوس صهیونی افزود. تلاش رذیلانه این رژیم جنایتکار در به شهادت رساندن رهبر حزب الله، آن پرچمدار و سرو تناور مقاومت، منجر به تقویت عزم و اراده مردم شده و با یاری خدا ،قدرت حزب الله مضاعف خواهد شد. بی تردید آینده منطقه در دست نیروهای مقاومت خواهد بود و سرنوشتی به جز شکست و ناکامی در انتظار رژیم پلید صهیونیستی نیست. ضمن تسلیت  فراغ آن بزرگ مرد خستگی ناپذیر و فرمانده عالیقدر  و علمدار مکتب مقاومت، به محضر ولی امر مسلمین  حضرت امام خامنه‌ای، بیت مکرم و همسر مبارز و جهادگر شهید سیدحسن نصرالله و خانواده معظم شهیدان و مردم عزیز و شریف لبنان و جبهه مقتدر مقاومت، از خدای قادر، علو درجات آن مجاهد فی سبیل الله و همراهان شهیدِ سعیدِ ایشان و استمرار  و اقتدار روزافزون مکتب مقاومت و انسجام و اتحاد امت اسلامی را مسئلت می‌نمایم. انتهای پیام/
3167186,سپاه پاسداران شهادت سردار نیلفروشان در بیروت را تأیید کرد,۰۸ مهر ۱۴۰۳ - ۰۸:۴۵,https://newsmedia.tasnimnews.com/Tasnim/Uploaded/Image/1402/06/11/1402061119494674228277274.jpg,"به گزارش خبرنگار دفاعیخبرگزاری تسنیم،‌ سردار عباس نیلفروشان از فرماندهان ارشد نیروی قدس سپاه و فرمانده سپاه پاسداران انقلاب اسلامی لبنان در جریان حمله رژیم صهیونیستی به منطقه ضاحیه بیروت به‌همراه دبیرکل حزب‌الله به شهادت رسید. متن پیام سپاه پاسداران به‌شرح زیر است: بسم اللّه الرّحمن الرّحیممِّنَ ٱلمُؤۡمِنِینَ رِجَالࣱ صَدَقُواْ مَا عَٰهَدُواْ ٱللَّهَ عَلَیهِۖ فَمِنهُم مَّن قَضَىٰ نَحبَهُۥ وَمِنهُم مَّن یَنتَظِرُۖ وَمَابَدَّلُواْ تَبدِیلاً(احزاب، 23) سردار پرافتخار، مجاهد و مهاجر فی سبیل اللّه ""سرتیپ پاسدار عباس نیلفروشان"" از فرماندهان پیشکسوت و جانبازان سرافراز دفاع مقدس و مستشار سپاه در لبنان در حمله تروریستی رژیم سفاک صهیونی در شامگاه روز جمعه ششم مهرماه به همرزمان شهیدش پیوست. مجاهدت‌های این سردار مجاهد در سنگر دفاع مقدس، جبهه مقاومت، امنیت کشور و دفاع از حرم اهل‌بیت علیهم السلام ترجمان ایمان، فداکاری و مجاهدت در راه امنیت کشور و آزادی قدس شریف بود. معاونت عملیات نیروی زمینی سپاه، معاونت عملیات ستادکل سپاه، ریاست دانشکده و پژوهشکده علوم دفاعی( دافوس سپاه)، آموزش و تربیت نیروی انسانی، از جمله مسئولیت‌های مختلف ایشان در لباس سبز پاسداری بوده است که در همه این مسئولیت‌ها موفق و سربلند بوده‌اند. سپاه پاسداران انقلاب اسلامی با محکومیت شدید جنایت‌های رژیم صهیونیستی در لبنان عزیز، شهادت این شهید گرانقدر را به محضر مقام معظم رهبری و فرماندهی معظم کل قوا حضرت امام خامنه‌ای (مدّ ظلّه العالی) و خانواده معظم و همرزمان آنان و آحاد ملت شریف و قدرشناس ایران اسلامی به‌ویژه استان اصفهان تبریک و تسلیت می‌گوید. به گزارش تسنیم، سردار نیلفروشان در سال 1345 در شهر اصفهان متولد شد. 14ساله بوده است که با دستکاری شناسنامه‌اش دو سال سن خودش را بالا می‌برد تا بتواند به جبهه برود، در ابتدا کار خود را با فرماندهی دسته در لشکر 14 امام حسین(ع) شروع می‌کند و تا سال 62 در همین لشکر می‌ماند، بعد از سال 62 به لشکر 8 نجف اشرف می‌رود و هم‌رزم شهید کاظمی می‌شود و با پایان دفاع  مقدس مسئولیت عملیات لشکر 8 نجف اشرف را به‌عهده می‌گیرد. وی از سال 84 به نیروی زمینی می‌‌رود و معاونت عملیات این نیرو می‌شود، پس از آن در دو مقطع به‌عنوان مسئول عملیات سپاه در لبنان ایفای نقش می‌پردازد و پس از آن برای دوره‌ای فرماندهی دانشگاه فرماندهی و ستاد سپاه پاسداران انقلاب اسلامی را به‌عهده می‌گیرد، اما پس از مدتی به معاونت عملیات کل سپاه می‌رود و جانشین معاون عملیات می‌شود. با تشکیل قرارگاه مرکزی امام حسین(ع) با حفظ سمت، جانشینی فرمانده‌کل سپاه در قرارگاه امام حسین‌(ع) را به‌عهده می‌گیرد و پس از انتصاب سردار سلامی به فرماندهی‌کل سپاه سردار عباس نیلفروشان از سال 1398 به سمت معاونت عملیات کل سپاه منصوب می‌شود. پس از شهادت سردار زاهدی در 13 فروردین امسال وی به‌عنوان فرمانده سپاه لبنان منصوب شد و در همین سمت به فیض شهادت نائل آمد. انتهای پیام/+"
3167483,پیام وزیر دفاع به مناسبت شهادت سید حسن نصرالله,۰۷ مهر ۱۴۰۳ - ۲۰:۵۳,https://newsmedia.tasnimnews.com/Tasnim/Uploaded/Image/1400/04/22/1400042215482343123192092.jpg,به گزارش گروه دفاعیخبرگزاری تسنیم، امیر نصیرزاده وزیر دفاع در پیامی شهادت سید حسن نصرالله را تسلیت گفت. متن این پیام به شرح زیر است:بر همه مسلمانان فرض است که با امکانات خود در کنار مردم لبنان و حزب الله سرافراز بایستند و در رویارویی با رژیم غاصب و ظالم و خبیث آن را یاری کنند. (امام خامنه‌ای مدظله العالی)جنایت اخیر رژیم غاصب صهیونیستی در به شهادت رساندن سید حسن نصرالله دبیرکل حزب‌الله لبنان بیانگر اوج رذالت، پستی و استیصال این رژیم تروریستی است.کشتار بی‌رحمانه مردم ضاحیه لبنان و استفاده بی‌سابقه و انبوه از بمب‌های چند تنی اهدایی آمریکا برای کشتن مردم بی‌دفاعی که اکثریت قریب به اتفاق آنان را زنان و کودکان تشکیل می دهند، بار دیگر به جهانیان ثابت کرد که این جنایتکار افسارگسیخته به هیچ یک از قوانین بین المللی و حقوق بشری پایبند نیست.اقدامات ددمنشانه رژیم منحوس اسرائیل در چند ماه گذشته با پشتیبانی‌های همه جانبه نظام سلطه جهانی نشان دهنده آن است که این غده سرطانی هیچ حدی برای جنایات خود متصور نیست و به منظور بقای موجودیت ننگین خود به هر اقدام وحشیانه ای متوسل می‌گردد.ترور فرماندهان مقاومت و در راس آنان شهید جاوید الاثر سید حسن نصرالله، اقدام به ترور دسته جمعی هزاران نفر در ماجرای پیجرها و کشتار بیش از 40 هزار نفر از مردم غزه تنها گوشه‌ای از جنایات جنگی آنها علیه بشریت است که انتظار می‌رود جامعه جهانی، سران این رژیم را تحت تعقیب قرار داده و محاکمه نمایند.اینجانب شهادت این مجاهد نستوه، مومن حکیم، بنده صالح و فرمانده بصیر و شجاع که بیش از 30 سال از عمر با برکت خود را صرف جهاد فی سبیل الله و مبارزه با ظلم نموده بود را به پیشگاه امام زمان ارواحنا لتراب مقدمه الفدا، مقام معظم رهبری دامت ظله العالی، مردم شریف ایران، ملت قهرمان لبنان، رزمندگان جبهه مقاومت و تمام آزادگان جهان تسلیت می‌گویم و قویاً این جنایت رژیم اشغالگر قدس را محکوم و اعلام می‌دارم که بی‌تردید پاسخ متناسب با این اقدام توسط محور مقاومت و در راس آن حزب الله قهرمان داده خواهد شد و به قول سید مقاومت، ما قطعاً پیروز این مبارزه هستیم.و سیعلم الذین ظلموا ای منقلب ینقلبون انتهای پیام/ 
3167476,پیام تسلیت سرلشکر سلامی در پی شهادت سید حسن نصرالله,۰۷ مهر ۱۴۰۳ - ۲۰:۴۸,https://newsmedia.tasnimnews.com/Tasnim/Uploaded/Image/1400/04/22/1400042215482343123192092.jpg,"به گزارش گروه دفاعیخبرگزاری تسنیم، سرلشکر حسین سلامی فرمانده کل سپاه پاسداران طی پیامی شهادت سید پرافتخار مقاومت را تسلیت گفت. متن این پیام به شرح زیر است: بسم الله الرحمن الرحیمسوره مبارکه الأحزاب آیه 23مِنَ المُؤمِنینَ رِجالٌ صَدَقوا ما عاهَدُوا اللَّهَ عَلَیهِ ۖ فَمِنهُم مَن قَضىٰ نَحبَهُ وَمِنهُم مَن یَنتَظِرُ ۖ وَما بَدَّلوا تَبدیلًا﴿23﴾ شهادت مجاهد نستوه، سید مقاومت و فرمانده مومن، انقلابی و شجاع حزب الله پرافتخار لبنان ""حجت الاسلام والمسلمین سید حسن نصرالله ""  و دیگر شهدای جنایت اخیر رژیم صهیونی، را به محضر مبارک حضرت بقیه الله الاعظم (عج لله)، رهبر عظیم‌الشأن انقلاب اسلامی حضرت امام خامنه‌ای ( مد ظله العالی )، امت اسلامی، ملت و دولت شریف و قهرمان لبنان، مجاهدان سرافراز مقاومت اسلامی، حزب الله قهرمان و خانواده آن شهید بزرگوار تبریک و تسلیت عرض می‌نمایم. جنایت وحشیانه سگ‌ هار صهیونیست در ضاحیه لبنان تحت حمایت آشکار و وقیحانه رژیم تروریست و جنگ افروز امریکا و بلکه دیگر سردمداران دروغین حقوق بشر در اروپا و غرب که دست‌های پلیدشان تا مرفق  به خون مردان، زنان و کودکان بی‌دفاع، بی‌گناه و مظلوم فلسطین و لبنان آلوده است نشان داد "" آرمان آزادی قدس"" در آستانه تحقق شکوهمند و تاریخ ساز خود قرار دارد و به فضل الهی و پیروز قطعی این میدان سرانجام ""حزب الله"" مقتدر و ""حماس"" غیرتمند خواهد بود. بی شک استحکام و اقتدار حزب الله لبنان، حماس، سایر نیروهای مقاومت فلسطینی و جبهه‌ی مقاومت با ادامه ی راه این شهید بزرگوار ضربات کوبنده تری بر پیکر فرسوده و رو به زوال رژیم صهیونیستی فرود خواهد آورد و با به میدان آمدن ظرفیت‌ها، امکانات و مقدورات مسلمانان عالم ، طومار رژیم غاصب و خبیث را در هم خواهد پیچید. وَلَیَنصُرَنَّ اللَّهُ مَن یَنصُرُهُ ۗ إِنَّ اللَّهَ لَقَوِیٌّ عَزیزٌانتهای پیام/"
3167374,باقری: راه شهید نصرالله قدرتمندتر استمرار خواهد یافت,۰۷ مهر ۱۴۰۳ - ۱۸:۲۷,https://newsmedia.tasnimnews.com/Tasnim/Uploaded/Image/1402/07/16/1402071613372583828519384.jpg,"به گزارش گروه دفاعیخبرگزاری تسنیم، سردار سرلشکر محمد باقری رئیس ستادکل نیروهای مسلح در پیامی شهادت سیدحسن نصرالله را تبریک و تسلیت گفت. متن این پیام به شرح ذیل است: بسم الله الرحمن الرحیم ""مِنَ المُؤمِنینَ رِجالٌ صَدَقوا ما عاهَدُوا اللَّهَ عَلَیهِ  فَمِنهُم مَن قَضى نَحبَهُ وَمِنهُم مَن یَنتَظِرُ وَما بَدَّلوا تَبدیلًا"" جنایت وحشیانه رژیم خبیث و سفاک صهیونیستی در حمله به ضاحیه بیروت، رخدادی جنایت آمیز و در زمره وحشی‌گری‌های قرون وسطایی است که قلب امت اسلامی و ملت‌های حق طلب، آزادیخواه و مستقل جهان را جریحه‌دار کرد. رژیم جلاد، نژادپرست و کودک کش صهیونیستی که پس از یک سال از شکست تاریخی و حقارت آمیز طوفان‌الاقصی و مقاومت مقتدرانه غزه مظلوم در برابر جنایات مداوم آنها، با حمایت‌های شیطانی و تمام عیار سردمداران روسیاه رژیم تروریست امریکا و متحدان اروپایی و غربی و مدعی آزادی انسان و حقوق بشر، جنایت سبعانه را با نیتی شوم و خیالی باطل مرتکب شد، باید بداند این اقدام ددمنشانه هیچ خدشه‌ای در عزم و اراده رزمندگان مقاومت برای خلق نقاط عطف جدید و افتخارآمیز در جبهه نبرد ضد صهیونیستی ایجاد نخواهد کرد و بلکه استحکام و اقتدار حزب الله را مضاعف و آنان را در میدان مبارزه با جنایتکاران صهیونی مصمم‌تر خواهد ساخت. شهادت مجاهد عالیقدر، عبد صالح خدا، رهبر مومن، شجاع ،خردمند، بصیر و بزرگ حزب الله لبنان، سید مقتدر و مخلص مقاومت ""حجت الاسلام والمسلمین سید حسن نصرالله"" و همراهان شجاع و وفادار ایشان در این جنایت را به محضر مقام معظم رهبری و فرماندهی کل قوا حضرت امام خامنه‌ای (مد ظله العالی)، مقاومت اسلامی و ملت‌های قهرمان و شریف لبنان و ایران و به ویژه خانواده شهیدپرور آن عزیز تبریک و تسلیت عرض نموده و تاکید می‌کنیم: ""راه شهید نصرالله پرفروغتر و قدرتمندتر استمرار خواهد یافت و به حول و قوه الهی سرنوشت منطقه و فلسطین عزیز در آینده‌ای نزدیک با اراده پولادین رزمندگان مقاومت و حمایت و همراهی مجاهدان مومن امت اسلامی با پرچمداری حزب الله عزیز و رزمندگان سازمان عظیم مقاومت با صلابت  رقم خواهد خورد."" از درگاه خداوند متعال علو درجات و همنشینی شهدای گرانقدر این حادثه با سید و سالار شهیدان حضرت ابا عبدالله الحسین (علیه السلام) و شهدای کربلا را طلب نموده و از درگاه کبریایی‌اش ثبات قدم و پای بندی میراث داران آنان در جغرافیای جهان اسلام برای زنده نگه داشتن اندیشه ""مقاومت"" و اهتراز پرچم ""جهاد فی سبیل الله"" در میدان ایستادگی و مقابله با رژیم پلید و حیوان صفت صهیونیستی تا رسیدن به ساحل پیروزی را مسئلت می‌جویم. رئیس ستاد کل نیروهای مسلحسرلشکر پاسدار محمد باقری7مهرماه 1403 انتهای پیام/"
3167294,جلالی:شهید نصرالله شجاعانه در برابر صهیونیستها ایستاد,۰۷ مهر ۱۴۰۳ - ۱۷:۳۸,https://newsmedia.tasnimnews.com/Tasnim/Uploaded/Image/1401/08/03/1401080313152780126303984.jpg,به گزارش حوزه دفاعیخبرگزاری تسنیم، سردار غلامرضا جلالی رئیس سازمان پدافند غیرعامل کشور با صدور پیامی شهادت سیدحسن نصرالله دبیرکل حزب الله لبنان را تبریک و تسلیت گفت و تصریح کرد: راه نصرالله ادامه دارد و از دل این شهادت، پیروزی‌های بزرگ‌تری به بار خواهد آمد. این شهادت به مثابه نوری است که به زودی شعاعش جهانی خواهد شد و استکبار جهانی و رژیم گرگ صفت صهیونیستی را به زانو در خواهد آورد. متن این پیام بدین شرح است: «اِن تَنصُرُوا اللَهَ یَنصُرکُم وَ یُثَبِّت اَقدامَکُم»؛ بسم الله الرحمن الرحیم سید حسن نصرالله، فرزند آزاده و غیور لبنان، مردی از تبار مقاومت و سربلندی بود. او کسی بود که شجاعانه در برابر زیاده‌خواهی‌های رژیم صهیونیستی ایستاد و برای دفاع از خاک پاک لبنان و جبهه مقاومت، جان خود را در طبق اخلاص نهاد. نصرالله نه تنها رهبری بود که به راه اسلام انقلابی و عاشورا وفادار ماند، بلکه چون شعله‌ای فروزان، روحیه انقلابی را در دل مردم و جوانان لبنان و منطقه زنده نگه داشت. این مرد بزرگ که مکتب عاشورا را چراغ راه خود قرار داده بود، با ایمان راسخ و اراده‌ای پولادین به دفاع از حق و عدالت پرداخت. نصرالله زنده است مادامی که مکتب عاشورا و روح انقلابی جبهه مقاومت زنده‌اند، و پرچم جهاد او بر فراز قلوب مؤمنین برافراشته است. بی شک مقام والای شهادت، اجری عظیم است که خداوند به پاس مجاهدت‌های بی‌بدیل به او عطا کرده است. شهادت سید حسن نصرالله، نه پایان راه، بلکه آغازگر مسیری نوین برای مقاومت حزب‌الله لبنان و جبهه مقاومت است. گو اینکه با شهادت سردار قاسم سلیمانی نیز این مسیر متوقف نشد. رژیم صهیونیستی با این جنایت، بزرگ‌ترین حماقت خود را مرتکب شد، چرا که خون این شهید، نهال مقاومت را آبیاری می‌کند و حزب‌الله، دوباره از این خون تازه متولد خواهد شد. راه نصرالله ادامه دارد و از دل این شهادت، پیروزی‌های بزرگ‌تری به بار خواهد آمد. این شهادت به مثابه نوری است که به زودی شعاعش جهانی خواهد شد و استکبار جهانی و رژیم گرگ صفت صهیونیستی را به زانو در خواهد آورد. درود خدا بر روح پاک شهید شهدای جبهه مقاومت به ویژه شهید والامقام سید حسن نصرالله و راه پرفروغش که تا همیشه تاریخ، برای آزادگان و حق‌طلبان چراغ هدایت خواهد بود.این ضایعه را به رهبر معظم انقلاب اسلامی، ولی امر مسلمین جهان و همه علاقه مندان جبهه مقاومت تسلیت عرض می‌کنم. رئیس سازمان پدافند غیرعامل کشورسرتیپ پاسدار دکتر غلامرضا جلالی انتهای پیام/
3167211,۳۲ سال رهبری «نصرالله» در حزب‌الله؛ از نصر تا شهادت,۰۷ مهر ۱۴۰۳ - ۱۶:۱۰,https://newsmedia.tasnimnews.com/Tasnim/Uploaded/Image/1403/07/07/1403070716073377931079814.jpg,"به گزارش خبرنگار سیاسیخبرگزاری تسنیم،‌ حجت‌الاسلام سیدحسن نصرالله دبیرکل حزب‌الله لبنان بر اثر حمله روز گذشته رژیم صهیونیستی به منطقه ضاحیه جنوبی بیروت به شهادت رسید. سیدحسن نصرالله در 31 اگوست 1960 میلادی در روستای ""البزوریه"" در جنوب لبنان به دنیا آمد. او به‌دلیل فشار‌های اقتصادی جنوب لبنان به‌همراه خانواده به بیروت مهاجرت کرد و در حاشیه پایتخت در محله کرنتینا سکنی گزید.  وی در نوجوانی نزد پدرش در مغازه میوه‌فروشی کار می‌کرد. سیدحسن به‌خلاف دوستانش که همیشه راهی زمین‌های فوتبال و سواحل توریستی بیروت بودند، به مناطق مجاور کرنتینا همانند ‌النبعه، سن‌الفیل و برج‌حمود می‌رفت تا از فضای معنوی مساجد آنها استفاده کند.‌  وی از کودکی علاقه فراوانی به مطالعه داشت و در زمینه دین مطالعات زیادی انجام داده است. او تحصیلات ابتدایی را در مدرسه‌های کوی‌النجاح و سن‌الفیل پشت‌سر گذاشت و ‌همزمان با جنگ‌های داخلی لبنان به‌اتفاق خانواده به بزوریه زادگاه خود بازگشت و در شهر صور دوران دبیرستان را تمام کرد.  او در نوجوانی در سال 1976 به نجف رفت و تحصیلات حوزوی خود را در آنجا آغاز کرد. سیدحسن در سال 1978 به لبنان بازگشت و در مدرسه الامام المنتظر(ع)، که شهید سیدعباس موسوی آن را تأسیس کرده بود، تحصیلات حوزوی خود را پی گرفت و در همان حال، به فعالیت‌های سیاسی در جنبش امل در منطقه بقاع مشغول شد. پس از تشکیل حزب‌الله در سال 1982 به این جنبش پیوست و در سال 1992 و پس از شهادت سید عباس موسوی، دبیرکل وقت حزب‌الله لبنان، با اجماع شورای رهبری حزب‌الله، سیدحسن نصرالله، دبیرکل جدید این جنبش شناخته شد.  ‌در این میان، اسرائیل نیز در سال‌های 1993  و 1996 عملیات‌های ""خوشه‌های خشم"" و ""تسویه حساب"" را به اجرا گذاشت که با مقاومت سرسختانه حزب‌الله، که از کم‌ترین امکانات نظامی برخوردار بود، روبه‌رو شد. ‌در ماه سپتامبر 1997 دو تن از رزمندگان حزب‌الله در حمله به یکی از مواضع ارتش اسرائیل در منطقه جبل‌الرفیع در جنوب لبنان به شهادت رسیدند و پیکر آنان به‌دست نیرو‌های اسرائیلی افتاد اما به‌سرعت مشخص شد که یکی از این دو تن، سیدهادی، فرزند سیدحسن نصر‌الله، دبیرکل حزب‌الله است. یکی از اقدامات مهم سیدحسن نصرالله، وادارکردن ارتش اسرائیل به ‌عقب‌نشینی از جنوب لبنان بود. در پی ضربات مستمر حزب‌الله به ارتش رژیم صهیونیستی در سال 2000 میلادی، اسرائیل بدون گرفتن کمترین امتیازی از حزب‌الله، از اراضی اشغالی جنوب لبنان عقب‌نشینی کرد و به‌جز مناطق محدود مزارع شبعا، نیرو‌های خود را از همه مناطق تحت‌اشغال عقب کشید. پس از آن و در سال 2006 حزب‌الله لبنان به‌رهبری سیدحسن نصرالله موفق شد در جریان جنگ 33روزه ارتش رژیم صهیونیستی را شکست دهد و مانع از دستیانی این رژیم به اهدافش برای نابودی و خلع‌سلاح حزب‌الله شود، این پیروزی حزب‌الله یک شکست تاریخی برای اسرائیل به‌حساب می‌آمد.  علاوه بر این حزب‌الله لبنان در سال‌های بعد و در جریان مقابله با عناصر تکفیری در سوریه و عراق نقش بسزایی ایفا کرد. در زمان رهبری سیدحسن نصرالله، حزب‌الله از یک گروه مقاومت به قدرت منطقه‌ای تبدیل شد و به تسلیحات پیشرفته‌ای مانند انواع موشک‌های دوربرد و پهپادهای رزمی و شناسایی دست یافت و به تهدیدی جدی برای رژیم صهیونیستی بدل شد.  سرانجام سیدحسن نصرالله پس از 32 سال رهبری حزب‌الله در جریان حمله سنگین و تروریستی رژیم صهیونیستی به ضاحیه در جنوب بیروت به شهادت رسید.  انتهای پیام/+"
3166782,باند جنایتکار نتانیاهو با محکوم کردن متوقف نمی‌شود,۰۷ مهر ۱۴۰۳ - ۰۹:۳۳,https://newsmedia.tasnimnews.com/Tasnim/Uploaded/Image/1403/05/10/140305100938505630674414.jpg,به گزارش گروه سیاسیخبرگزاری تسنیم، محسن رضایی فرمانده سپاه در دوران دفاع مقدس در شبکه اجتماعی ایکس نوشت: مشخص شد که سازمان‌های بین‌المللی و رهبران جهان، مشابه دوران هیتلر، با مماشات راه باند جنایتکار و نژادپرست نتانیاهو را باز گذاشته‌اند. وی در ادامه هشدار داد: اگر آزادیخواهان جهان بپا نخیزند و جلوی او را نگیرند، تاریخ یکی از تلخ‌ترین دوران خود را خواهد دید. سرلشکر رضایی در توییت دیگری در همین رابطه نوشت: باند جنایتکار و نژادپرست نتانیاهو با محکوم‌کردن متوقف نمی‌شود و پس از لبنان، به دمشق و بعد از آن به بغداد و اگر طعم خونریزی مست‌ِشان کند حتی شاید به ایران حمله کند. فرمانده اسبق سپاه بر همین اساس به دولت‌های سوریه، عراق و ایران تأکید کرد که هرچه‌زودتر در این خصوص تصمیم بگیرند. انتهای پیام/
3166676,سردار قاآنی در سلامت کامل است,۰۷ مهر ۱۴۰۳ - ۰۰:۱۸,https://newsmedia.tasnimnews.com/Tasnim/Uploaded/Image/1403/04/22/1403042210243284230539244.jpg,به گزارشخبرگزاری تسنیم، در واکنش به برخی خبرسازی‌ها در فضای مجازی درباره شهادت برخی مستشاران نظامی ایران در حمله جنایتکارانه امروز رژیم صهیونیستی در ضاحیه لبنان، پیگیری‌ها از منابع امنیتی حاکی است که «سردار اسماعیل قاآنی» در سلامت کامل است. انتهای پیام/+
3166671,قالیباف: جبهه مقاومت جواب دندان‌شکنی به جنایت اسرائیل می‌دهد,۰۶ مهر ۱۴۰۳ - ۲۳:۵۲,https://newsmedia.tasnimnews.com/Tasnim/Uploaded/Image/1403/04/03/140304031422387130374804.jpg,به گزارش گروه پارلمانیخبرگزاری تسنیم،‌ محمدباقر قالیباف رئیس مجلس شورای اسلامی در دومین شب آیین بزرگداشت روز آتش‌نشان که عصر امروز (جمعه 6 مهرماه) در مجموعه 12 هزار نفری آزادی برگزار شد، با اشاره به بمباران‌های ددمنشانه امروز رژیم کودک‌کش صهیونیستی، خاطرنشان کرد: حرفهای زشت و غیر منطقی که خوی حیوان صفتی و جنایت دارد را از نخست وزیر رژیم صهیونیستی شنیدیم و این رژیم نامشروع بداند که جبهه مقاومت به طور قطع جواب محکم و دندان شکنی به جنایتی که مرتکب شد خواهد داد و اجازه نخواهد داد که این جنایت ها ادامه پیدا کند. وی ادامه داد: امیدواریم که کشور های اسلامی نیز به این مساله توجه کنند و باید از این مردم مظلوم دفاع کنیم و آنها بدانند که تا آخرین لحظه در همه زمینه ها در کنارشان همرزم و همسنگر آنها هستیم. قالیباف ضمن تسلیت به خانواده های کارگران معدن جوی طبس اظهار کرد: در پایان هفته دفاع مقدس هستیم که باید این مناسبت را نیز گرامی بداریم و به همه شهدا و ایثارگران و جانبازان و خانواده‌هایشان درود می‌فرستیم. وی با بیان اینکه روز آتش‌نشانی روز رشادت‌ها، دلاوری‌ها و شجاعت‌ها است، افزود: قدردانی می‌کنم از همه تلاش‌های خالصانه شما. در سال 84 در اواخر شهریور که کار را در شهرداری شروع کردم اولین سازمانی که در آن حضور پیدا کردم سازمان آتش‌نشانی بود. آن روز با همه وجودم حس کردم که به بچه‌های آتش‌نشان از جهت روحی و روانی و عاطفی نزدیکم چرا که در هفته دفاع مقدس، فضای ایثارگری، انسجام، دوستی، جوانمردی و محبت را در جمعی که در خدمتشان بودم دیدم. سالیان سال بود بعد از دوران دفاع مقدس چنین حسی و چنین جمعی را ندیده بودم و گذشت زمان نیز تایید کرد که این حس واقعی بود. چرا که در طول 12 سال خدمت، این محبت و گذشت و ایثارگری را در بین آتش‌نشانان دیدم. قالیباف ادامه داد: چهره‌هایی مثل امید عباسی را دیدم که وقتی حرف از آتش نشان می زنیم برای این کار او است که زندگی را به شهروندان بر می گرداند و امنیت را در لحظه های سخت فراهم می کند. دیدیم که امید عباسی چگونه ریحانه خانم را از دود و آتش نجات داد و خودش بعد از آن جانش را فدا کرد. رئیس مجلس شورای اسلامی اضافه کرد: در حادثه پلاسکو که 4 تا 5 هزار نفر از شهروندان در آن ساختمان بودند دیدم که چگونه این شهدای عزیز در پلاسکو جانفشانی کردند. این عزیزان می توانستند بعد از شرایط تخلیه ساختمان از نردبان‌ها پایین بیایند ولی طبقه به طبقه و اتاق به اتاق برای اطمینان از جانماندن کسی تلاش کردند و درست در لحظه‌های آخر در حالی که نزدیک به طبقه همکف بودند ساختمان فرو ریخت و 16 جوانمرد از آتش نشانی جانشان را فدای بیش‌ از 4 هزار نفر از مردم کردند. اینجاست که ابراز محبت و ارادت ما به شما مثل رزمندگان دفاع مقدس است. وی با بیان اینکه امروز به عنوان نمایندگان شما همه تلاش ما این است که بتوانیم خدمت صادقانه ای داشته باشیم، اضافه کرد: نکاتی که در مورد سختی کار و درصد شرکت های بیمه ای و سایر تقاضاها مطرح شد را به سهم خودم در مجلس دنبال خواهم کرد. قالیباف گفت: در حضور شهردار محترم و برادر همرزم خودم این نکته را اعلام می‌کنم که حتما نظم و انضباط در آتش‌نشانی اصلی است که باید رعایت کنیم و افزایش آمادگی جسمانی و مدرن سازی تجهیزات یک کار همیشگی است. آموزش اساس کار این مجموعه برای کمک بهتر به مردم است که باید به آن توجه کنیم و هوشمندسازی از موضوعات مهم سازمانی است. وی افزود: کار مردمی سازی با حرکت بسیج آغاز شد و موضوع آتش نشانی نیز از این جنس است و از مردمی سازی در شهرداری نیز نباید غفلت کنیم. رئیس مجلس شورای بیان کرد: در ارتباط با موضوع شهرداری‌ها در کشور به همه همکاران خودم، به دولتمردان و ریاست قوه‌قضائیه یادآوری می‌کنم که شهرداری‌ها به عنوان یک نهاد عمومی غیر دولتی به درستی مورد توجه و شناخت ما نیستند و از ظرفیت شهرداری ها و شوراها در کشور استفاده نمی شود. اگر در قوانین و مقرارت که 7 اصل قانون اساسی که در رابطه با شوراها و شهرداری‌هاست این نهادها را قدر بدانیم و آنها را تقویت کنیم و هر جایی که دولت تصدی گری دارد را به شهرداری ها واگذار کنیم و دولتمردان به مسئولیت‌های اصلی و کلان کشور بپردازند می‌توانیم مطمئن باشیم که شهرداری‌ها و شورای شهر نیازهای روزانه هفتگی و ماهانه مردم در خدمات عمومی و آسایش و رفاه را برطرف می کنند و این یک واقعیتی است که باید از ظرفیت شوراها و شهرداری ها استفاده کنیم. وی عنوان کرد: طرح شهرداری‌ها در مجلس قبلی آمد و چون به انتهای مجلس رسیدیم موفق به پیگیری نشدیم و ان‌شاءالله در مجلس دوازدهم بتوانیم این کار را انجام دهیم و شوراها و شهرداری ها به جایگاه اصلی خود برسند. انتهای پیام/
3166668,واکنش لاریجانی به حمله تروریستی اسرائیل به ضاحیه لبنان,۰۶ مهر ۱۴۰۳ - ۲۳:۳۸,https://newsmedia.tasnimnews.com/Tasnim/Uploaded/Image/1402/09/15/1402091520382558228932074.jpg,به گزارش خبرنگار سیاسیخبرگزاری تسنیم، علی لاریجانی عضو مجمع تشخیص مصلحت نظام در گفت‌وگویی تلویزیونی با اشاره به ابعاد حمله صهیونیست‌ها به ضاحیه لبنان و احتمال ترور سیدحسن نصرالله در این حمله تروریستی گفت: این حادثه اگر 20 سال پیش رخ می‌داد واقعاً مسئله مهمی بود، شاید دردناک بود اما الان اینطور نیست. وی افزود: به خاطر داریم رژیم اسرائیل بسیاری از دانشمندان هسته‌ای ایران را ترور کرد اما آیا مسئله هسته‌ای ایران متوقف شد یا سرعت بیشتری گرفت؟ همین مسئله در مورد ترور فرماندهان مقاومت هم هست. عضو مجمع تشخیص مصلحت نظام گفت: وقتی فرماندهان مقاومت را ترور می‌کنند گمان نکنند جایگزینی وجود ندارد؛ جایگزین هست، این راه ادامه پیدا خواهد کرد و با این ترورها حساسیت مردم بیشتر می‌شود، حقانیت راه خود را بیشتر می‌فهمند و بر راه‌شان پافشاری بیشتری می‌کنند. لاریجانی تاکید کرد: چون از نزدیک آشنایی دارم می‌گویم مقاومت، کادرها و نیروهای قوی دارد و با ترور فرماندهان‌، افراد دیگری دارند که به‌خوبی می‌توانند جایگزین کنند، این حرکت، پایدار شده و با ترور چند فرمانده مشکل اسرائیل حل نمی‌شود بلکه مردم مقاوم لبنان مصمم‌تر می‌شوند. وی خاطرنشان کرد: وقتی از مقاومت حرف می‌زنیم یعنی تعدادی از مسلمانان منطقه که از رفتار خشونت‌آمیز اسرائیل و آمریکا به ستوه آمدند و از این جهت با ایران هم‌مشرب و همفکر هستند و اینکه ایران از آنان حمایت می‌کند به دلیل این است که مثل ما، مسلمانان آگاهی هستند. دبیر اسبق شورای عالی امنیت ملی عنوان‌ کرد: مسئله اسرائیل همانطور که امام راحل گفتند غده سرطانی برای منطقه است، با امنیت ملی ایران مرتبط است. اگر ما امروز از مقاومت دفاع می‌کنیم چون به امنیت ملی ایران مربوط است. لاریجانی ادامه داد: رژیم صهیونیستی درنده است و باید مقابلش ایستادگی کرد. ایران و حریت جریان‌های مختلفی که در ایران هستند و حکومت ایران، هیچوقت در دفاع از مقاومت هیچ شبهه‌ای به خود راه نداده است. چون با امنیت ملی ایران مربوط است. به همین دلیل ایران در همه حال از مقاومت دفاع می‌کند؛ هم به جهت اسلامی، هم انسانی و هم امنیت ملی. وی تاکید کرد: در جنگ 33 روزه هم همین وضع بمباران‌ها و شدت آن بود، خداوند اما تفضل کرد و مردم لبنان پیروز شدند و این فشارهایی که اکنون می‌آورند نتیجه‌اش به نفع آنان نیست. درست که ضربه می‌زنند و گفتند که می‌خواهند زمینه را برای ورود زمینی به لبنان باز کنیم که اگر این کار را انجام دهند خیلی برایشان حادثه به وجود می‌آید، هنوز داستان‌های مفصلی در پیش است و امیدوارم خداوند آن را به نحو خوبی رقم بزند که با پیروزی مردم لبنان مواجه شود. انتهای پیام/
3166664,وحیدی: حزب‌الله هیچ‌گاه تضعیف نشده است,۰۶ مهر ۱۴۰۳ - ۲۳:۲۲,https://newsmedia.tasnimnews.com/Tasnim/Uploaded/Image/1403/02/01/1403020113222757029853384.jpg,به گزارش خبرنگار سیاسیخبرگزاری تسنیم، احمد وحیدی، فرمانده پیشین سپاه قدس، در اظهاراتی به تشریح قدرت و استقامت حزب‌الله در برابر تهدیدات پرداخت. وی تأکید کرد که در دوران مبارزه، تعداد زیادی از فرماندهان توانمند تربیت شده‌اند که جایگزین فرماندهان شهید مانند عماد مغنیه و ابراهیم عقیل می‌شوند. وحیدی تصریح کرد که ترور فرماندهان نمی‌تواند خللی در اراده و پیشرفت حزب‌الله ایجاد کند و این گروه با قدرت به فعالیت‌های خود ادامه خواهد داد. وی همچنین به وضعیت رژیم صهیونیستی اشاره کرد و آن را در باتلاقی عمیق دانست که به نابودی خود منجر خواهد شد. وحیدی خاطرنشان کرد که حزب‌الله از فرصت‌های پیش آمده برای تقویت خود بهره‌برداری کرده و به حرکت‌های قهرمانانه‌اش ادامه می‌دهد. انتهای پیام/
3166626,منابع مطلع: سیدحسن نصرالله و‌ صفی‌الدین درسلامت هستند‌,۰۶ مهر ۱۴۰۳ - ۲۱:۰۵,https://newsmedia.tasnimnews.com/Tasnim/Uploaded/Image/1403/02/24/1403022411331845430031143.jpg,به گزارشخبرگزاری تسنیم، منابع مطلع در لبنان به خبرنگار تسنیم اطلاع دادند که هیچ یک از رهبران ارشد حزب‌الله لبنان در عملیات ترور وحشیانه امشب، جمعه‌شب، صهیونیستها به شهادت نرسیده‌اند. این منابع افزودند که عملیات امشب صهیونیستها شکست خورده است. انتهای پیام/+
3166571,درگیری مرزبانان با اشرار مسلح در مرز میرجاوه,۰۶ مهر ۱۴۰۳ - ۱۸:۳۰,https://newsmedia.tasnimnews.com/Tasnim/Uploaded/Image/1402/02/31/1402023112540958127628784.jpg,به گزارش خبرنگار دفاعیخبرگزاری تسنیم، ساعت 2:30 بامداد امروز (جمعه) مرزبانان کشورمان با تعدادی از  اشرار مسلح در منطقه تهلاب شهرستان میر جاوه درگیر شدند. این درگیری زمانی اتفاق افتاد که تعداد 5 نفر از اشرار به قصد بارگیری و حمل مواد مخدر قصد تردد از محل میل 81 مرزی را داشتند و به همین منظور اقدام به تیراندازی به سمت نیروهای مستقر در برجک  کردند. این درگیری و تبادل آتش مدت 50 دقیقه طول کشیده و  در نهایت بعد از واکنش قاطع نیروهای ایرانی، اشرار مسلح متواری می شوند. در این درگیری هیچ خسارت جانی به مرزبانان کشورمان وارد نشده است. بنا بر این گزارش، نیروهای مرزبان مستقر در برجک، از پیش از درگیری اشرار را تحت رصد تصویری داشتند و همین موجب آمادگی آنها شده بود. انتهای پیام/
3166521,اسرائیل در جنگ زمینی با حزب الله شکست عجیبی خواهد خورد,۰۶ مهر ۱۴۰۳ - ۱۶:۳۸,https://newsmedia.tasnimnews.com/Tasnim/Uploaded/Image/1400/10/10/1400101015565712624399284.jpg,به گزارش گروه دفاعیخبرگزاری تسنیم، سردار دریادار «علی فدوی» جانشین فرمانده کل سپاه پاسداران انقلاب اسلامی در جمع مردم تهران که در حمایت از جبهه مقاومت راهپیمایی کردند، ضمن گرامیداشت هفته دفاع مقدس اظهار داشت: رزمندگان در طول 8 سال دفاع مقدس توانست محاسبه صدام و حامیانش را برهم بزند؛ ما در دفاع مقدس پیروز شدیم؛ چرا که به تکلیف خود یعنی جهاد در راه خدا عمل کردیم. سردار فدوی با بیان اینکه هیچگاه حزب شیطان پیروز نیست و این قاعده و روال است، گفت: باید به یاد داشته باشیم در 51 آیه از قرآن آمده است که شما به تکالیف خود عمل کنید، پیروزی رقم خواهد خورد. در موضوع جنگ که پای جان در میان بود ما به تکلیف عمل کردیم. جانشین فرمانده کل سپاه با تاکید بر اینکه امروز فرهنگ دفاع مقدس گسترش پیدا کرده است، گفت: رزمندگان جبهه مقاومت در لبنان، فلسطین، عراق، سوریه و یمن در مقابل خبیثان عالم آمریکا، کشور‌های اروپایی و سگ هار آنها اسرائیل تکلیف خود را انجام می‌دهند و جبهه حق در برابر جبهه باطل تشکیل داده‌اند. سردار فدوی با بیان اینکه رژیم صهیونیستی جرات رویارویی با رزمندگان حزب الله و حماس را ندارد و به همین دلیل کودکان و زنان را به شهادت می‌رساند، عنوان کرد: حزب الله لبنان بسیار مقتدر و قوی شده‌ است و رژیم صهیونیستی نمی‌تواند اقدامی علیه آنها انجام دهد. جانشین فرمانده کل سپاه خاطرنشان کرد: حزب‌الله آرزوی آن را دارد سربازان صهیونیست وارد جنگ زمینی شوند؛ چرا که برای آنها مطلوب است و شکستی عجیب خواهند خورد. وی گفت: به برکت اسلام، انقلاب اسلامی، شهدا و امامین انقلاب در 45 سال پس از پیروزی انقلاب اسلامی ما هر روز در حال قوی شدن هستیم و این توانمندی در گسترش به یمن و دیگر کشور‌های جبهه مقاومت است؛ یمن امروز مقابل آمریکا و کشور‌های اروپایی در باب‌المندب ایستاده و بیش از 190 کشتی که به سمت صهیونیست‌ها شتافتند مورد هدف قرار دادند، آنها به تکلیف خود عمل کردند و خداوند به آنها قدرت داده است. وی تصریح کرد: در سپاه حتی یک 24 ساعت هم استراحت نمی‌کنیم و هر روز قدرت خودمان را افزایش می‌دهیم، نه قدرت خودمان بلکه قدرت جبهه مقاومت را بالا برده‌ایم. جانشین فرمانده کل سپاه  با بیان اینکه دست جبهه مقاومت را برای مقابله با شیاطین پر کرده‌ایم، افزود: یک سال است جبهه مقاومت در غزه توانسته در مقابل رژیم صهیونیستی ایستادگی کند و کشور‌های عربی و دیگر کشور‌ها فکر نمی‌کردند که مقاومت کند و اینچنین عمل شکست را بر صهیونیست‌ها تحمیل کند. جانشین فرمانده کل سپاه خاطرنشان کرد: صهیونیست‌ها به یکی از اهداف خود هم نرسیده‌اند و تنها هنر آنها شهادت 20 هزار کودک است؛ مردم دنیا امروز تصور درستی از رژیم صهیونیستی پیدا کرده‌اند و این پیروزی بزرگ برای جبهه مقاومت و شکستی بزرگ‌تر از شکست نظامی برای صهیونیست‌ها است. انتهای پیام/
3165982,سرلشکر باقری:توحش رژیم صهیونیستی در تاریخ ماندگار خواهد شد,۰۵ مهر ۱۴۰۳ - ۱۴:۴۹,https://newsmedia.tasnimnews.com/Tasnim/Uploaded/Image/1403/07/05/1403070514493189631064564.jpg,به گزارش گروه دفاعیخبرگزاری تسنیم، سردار سرلشکر محمد باقری رئیس ستاد کل نیروهای مسلح با حضور در مجلس خبرگان رهبری در جمع اعضای مجمع؛ ضمن گرامیداشت هفته دفاع مقدس و پنجم مهرماه سالروز عملیات بزرگ ثامن الائمه که منجر به آزادسازی آبادان شد، گفت: اعتماد به قدرت درونی و ناامید نشدن، ابداع و ابتکار و حرکت در مسیر یک راهبرد جدید باعث شد حصر آبادان شکسته شود و امروز جمهوری اسلامی ایران با وجود همه تحریم‌ها، تهدیدها و فشارها می‌تواند از این راه حل که بارها در دفاع مقدس تجربه و تمرین شده است و قابل بازیابی و تکرار است برای برون رفت خود از همه مشکلات استفاده کند. رئیس ستاد کل نیروهای مسلح با اشاره به تهدیدها و تحریم‌های ظالمانه‌ی دشمن در چهار دهه گذشته گفت: می‌توانیم با اجرای صحیح طرح‌ها، برنامه‌ها و با راهبردهای اصولی و تبعیت از سیاست‌ها حرکت کنیم و مشکلات کشور را حل کنیم. باقری با تاکید بر اهمیت و جایگاه مجلس خبرگان، تصریح کرد: از عمق جان معتقدیم که این مجمع مهمترین مسئولیت را در جمهوری اسلامی بر عهده دارد. رئیس ستادکل نیروهای مسلح افزود: حقیقتاً به لطف خداوند و با عنایت حضرت بقیه الله الاعظم، فرمانده معظم کل قوا در جهت تبیین سیاست‌ها، راهبردها و اداره و فرماندهی نیروهای مسلح ویژگی‌های بی‌بدیلی دارند. وی منطقه غرب آسیا را منطقه حساسی در جهان عنوان کرد و گفت: به مرور بعد از جنگ جهانی دوم این منطقه به مهم‌ترین منطقه جهان تبدیل شده است و بسیاری از اندیشمندان معتقدند حاکمیت بر این منطقه، حاکمیت بر جهان است و قوی‌ترین کشور جهان کشوری است که در این منطقه قدرت بالاتری را داشته باشد. باقری در ادامه با اشاره به اینکه جمهوری اسلامی ایران طی 45 سال از عمر پربرکت انقلاب با وجود تحریم‌ها و تهدیدها توانست آرمان فلسطین را احیا کند و محور مقاومت را شکل دهد، افزود: رهبری و مدیریت مقام معظم رهبری منطقه را به نحوی پیش برد که آمریکا با هزینه نزدیک به 10 هزار میلیارد دلار مجبور به تخلیه از منطقه عراق، افغانستان و... شود و نتواند به اهداف شوم خود برسد. رئیس ستادکل نیروهای مسلح در پایان با بیان اینکه عملیات طوفان الاقصی با غافلگیری هوشمندانه توسط مردم فلسطینی‌ که در محاصره کامل بودند منجر به شکست رژیم صهیونیستی شد، تصریح کرد: رژیم منحوس به شدت احساس حقارت و شکست کرد و نتوانست با رزمندگان فلسطینی مقابله کند، از این‌رو متوسل به جنایت علیه مردم بی دفاع، کودکان و زنان شد و این توحش در تاریخ ماندگار خواهد شد. انتهای پیام/
3165953,نصیرزاده:کشورهای مسلمان باید سفرای اسرائیل را اخراج کنند,۰۵ مهر ۱۴۰۳ - ۱۴:۱۹,https://newsmedia.tasnimnews.com/Tasnim/Uploaded/Image/1398/05/15/139805150859512618043354.jpg,به گزارش گروه دفاعیخبرگزاری تسنیم، امیر خلبان عزیز نصیر زاده وزیر دفاع و پشتیبانی نیروهای مسلح در حاشیه عیادت شماری از مجروحان لبنانی حملات تروریستی صهیونیستها، با محکوم کردن جنایات رژیم تروریست اسرائیل در غزه و لبنان افزود: غاصبان صهیونیست اگر گمان می کنند با اقدامهای تروریستی می توانند مقاومت را از بین ببرند، سخت در اشتباهند زیرا روحیه مقاومت رژیم صهیونیستی را به شکست کشانده است. اندیشه جهاد و مقاومت هرگز با بمب و کشتار جمعی از بین نمی‌رود. وی ضمن طلب شفا و بهبودی برای مجروحان این حوادث از درگاه خدواند متعال، از نزدیک با روند درمان آنها مطلع شد و گفت: اقدامات درمانی خوبی برای این عزیزان انجام شده است و روند درمان تا بهبودی کامل مجروحان ادامه خواهد یافت. امیر نصیر زاده با بیان اینکه اندیشه مقاومت و ایستادگی در برابر زورگویان، برگرفته از تعالیم اسلامی و ریشه قرآنی دارد، گفت: طبق وعده الهی در قرآن کریم، ما باید در برابر ظلم و ظالم از جمله صهیونیستها مقاومت کنیم و این حرکت تا نابودی کامل این رژیم ادامه خواهد داشت. وزیر دفاع و پشتیبانی نیروهای مسلح با تاکید بر اینکه اینگونه اعمال ضد بشری فقط و فقط از رژیم صهیونیستی آن هم با حمایت آمریکا و اروپا متصور است، خطاب به غربی‌ها گفت: انسان متاثر می‌شود چگونه نظم جهانی که غرب از آن دم می‌زند، اینگونه منجر به نسل کشی و آسیب به غیر نظامیان شده است؟ امیر نصیرزاده با ضروری دانستن اجرای تدابیر بازدارنده کشورهای مسلمان و ملل آزاده جهان در برابر جنایات صهیونیستها خاطرنشان کرد: کشورهای مسلمان نباید فقط به محکوم کردن صرف این جنایات اکتفا کنند بلکه لازم است با قطع مناسبات سیاسی و اخراج سفرای این رژیم و پایان دادن به روابط اقتصادی خود به این رژیم برای قطع نسل کشی فشار وارد و زمینه نابودی آن را را فراهم کنند. وی همچنین با اشاره به بهره‌گیری صهیونیستها از وسایل ارتباطی برای اعمال تروریستی افزود: اینگونه رفتارها موجب برهم خوردن قواعد تجاری بین کشورها می‌شود، زیرا قاعده بر این است که شرکتهای تجاری و سازندگان ابزارهای ارتباطی باید به گونه‌ای این وسایل را تولید کنند که خطری برای مصرف کنندگان نداشته باشد، نه اینکه این ابزار به بمب و عامل ترور تبدیل شوند. انتهای پیام/
3165478,وزیر دفاع: بر بهبود وضعیت خدمتی سربازان متمرکز شده‌ایم,۰۴ مهر ۱۴۰۳ - ۱۶:۱۴,https://newsmedia.tasnimnews.com/Tasnim/Uploaded/Image/1403/02/24/1403022411331845430031143.jpg,به گزارشخبرگزاری تسنیماز قم، مراسم روز سرباز با حضور جمع کثیری از سربازان وزارت دفاع، ارتش، سپاه و فرماندهی انتظامی به میزبانی وزارت دفاع و پشتیبانی نیروهای مسلح در حرم حضرت معصومه(س)‌ برگزار شد. این مراسم در پنجمین روز هفته دفاع مقدس که با عنوان روز سرباز نام‌گذاری شده برگزار شد و 300 نفر از سربازان نیروهای مسلح از یگان‌های مختلف با حضور در حرم مطهر حضرت معصومه (س) یاد شهدای سرباز را گرامی داشتند. امیر سرتیپ خلبان عزیز نصیرزاده وزیر دفاع و پشتیبانی نیروهای مسلح در پیامی به جشنواره سرباز نیروهای مسلح اعلام کرد: ‌‌‌هفته دفاع مقدس که یادآور جان‌فشانی‌ها و رشادت‌های بی‌مثال جوانان سرو قامت سرزمین اسلامی‌مان است از محضر خداوند تبارک‌وتعالی استمداد می‌نمایم که نسل جوان ایران اسلامی را در ساحتِ اجتماع و ایفای مسئولیت‌های، خطیر پیوسته مورد عنایت و تفضل خویش قرار دهد. در این ‌پیام امده است: نام‌گذاری روز چهارم مهرماه به نام سرباز که مصادف با پنجمین روز از بزرگداشت هفته دفاع مقدس می‌باشد، فرصت ارزشمندی است تا سیمای درخشان سربازان وظیفه‌شناس وزارت دفاع و پشتیبانی نیروهای مسلح را به جامعه بزرگ و خدوم ودجا معرفی نماید.با درکی ژرف از نقش شاخص و اهمیت زائدالوصف حضور نیروهای وظیفه دوشادوش سایر نیروهای خدوم در صف پولادین حراست از آرمان‌های نظام مقدس جمهوری اسلامی ایران وزارت دفاع و پشتیبانی نیروهای مسلح، پیوسته هم‌وغم خویش را در سال‌های اخیر به ایجاد بهبود در کم‌وکیف وضعیت خدمتی این نیروهای ارزشمند معطوف نموده و با کاربست تمهیدات هدف‌مند و به‌کارگیری همه‌جانبه ظرفیت‌ها، قابلیت‌ها و فرصت‌های در دسترس، مجدانه درصدد ایجاد الگویی فاخر از سرباز ولایی و شایسته نامِ نامی جمهوری اسلامی ایران است. وزیر دفاع در این پیام تاکید کرد: چراکه بر این باوریم، سرمایه گران‌قدر نیروهای وظیفه در ساختار وزارت دفاع و پشتیبانی نیروهای مسلح، بی‌گمان یکی از پیشران قدرتمند دست‌یافتن به اهداف عالیه و تحقق چشم‌اندازهای متعالی خواهد بود؛ با قدردانی از دست‌اندرکاران مراسم گرامی داشت روز سرباز و تجلیل و تکریم مقام شریف سرباز و کسوت سربازی و تبریک به برگزیدگان این آئین ارزشمند، سرافرازی و موفقیت یکایک سربازان عالی‌قدر و جوانان پرشور و شعور وزارت دفاع و پشتیبانی نیروهای مسلح را تحت عنایات حضرت بقیه الله الاعظم (عج) و پیروی از رهنمودهای حکیمانه مقام معظم رهبری و فرماندهی کل قوا امام خامنه‌ای (مدظله‌العالی) را از درگاه کبریایی مسئلت می‌کنم. ‌انتهای پیام/
3165419,معاون وزیر دفاع: برای صادرات تجهیزات نظامی تحریم شده‌ایم,۰۴ مهر ۱۴۰۳ - ۱۵:۵۱,https://newsmedia.tasnimnews.com/Tasnim/Uploaded/Image/1401/05/04/1401050415024634725740724.jpg,"به گزارشخبرگزاری تسنیماز قم، امیر سرتیپ مهدی خواجه‌امیری ظهر امروز، چهارشنبه، در مراسم گرامیداشت روز سرباز که با حضور جمع کثیری از سربازان وزارت دفاع، ارتش جمهوری اسلامی ایران، سپاه پاسداران انقلاب اسلامی و فراجا به‌میزبانی وزارت دفاع و پشتیبانی نیروهای مسلح در حرم حضرت معصومه(س) برگزار شد، گفت:‌ امنیت، اقتدار و استقلال امروز کشور مرهون خون بهترین جوانان این سرزمین‌ است که در دوران دفاع مقدس در راه حفظ و حراست از ایران و اسلام به زمین ریخته شد. وی با اشاره به اقتدار امروز ایران در منطقه و جهان، بیان کرد: امروز به‌برکت خون جوانان و سربازان عزیزی که جان خود را برای میهن اسلامی فدا کردند، مردم ما در امنیت کامل به‌سر می‌برند و در کمال آرامش به امور زندگی خود می‌پردازند. امیر ‌خواجه‌امیری ادامه داد: باید این بازدارندگی و اقتدار را در برابر دشمنانی که به زنان و کودکان هم رحم نمی‌کنند و هر روز شاهد جنایت‌های آنان در سرزمین‌های اسلامی همچون غزه هستیم، حفظ کنیم و در این راستا وزارت دفاع و پشتیبانی نیروهای مسلح با تولید تجهیزات مورد نیاز کشور برای دفاع از خود در صحنه ایستاده است. معاون هماهنگ‌کننده وزارت دفاع و پشتیبانی نیروهای مسلح با ابراز ""امروز به‌لحاظ توان نظامی، ساخت تجهیزات و تسلیحات نظامی به خودکفایی رسیده‌ایم.""، گفت: ما با تولید تجهیزات متنوعی که بازدارندگی را برای کشور ایجاد می‌کند و همچنین مجهز کردن یگان‌های رزمی به این تجهیزات برای استفاده در شرایط لازم، تمام تلاش خود را برای ارتقای آمادگی‌های نظامی و دفاعی نیروهای‌ مسلح به‌کار گرفته‌ایم. وی با تصریح به اینکه ""امروز شرایط ما از نظر ساخت تجهیزات نظامی و دفاعی با قبل از انقلاب اسلامی به هیچ عنوان قابل مقایسه نیست.""، اضافه کرد: ما در آن زمان برای تأمین کوچکترین تجهیزات هم وابسته بودیم اما امروز به جایگاهی رسیده‌ایم که ما را برای صادرات تجهیزات نظامی تحریم می‌کنند و این توانمندی قابل لمس امروز کشور است. وی با اعلام اینکه ""امروز از نظر آموزش سربازان نیز اقدام‌های بسیار خوبی در حال انجام است و استعدادهای آنان تبدیل به ظرفیت‌های سازندگی کشور می‌شود.""، ادامه داد: همچنین ایجاد دوره‌های مهارت‌آموزی در پادگان‌ها بستر مطلوبی برای اشتغال سربازان پس از سپری کردن دوران خدمت به‌وجود آورده‌ است. خواجه‌امیری گفت:‌ سربازان ما امروز باید علاوه بر آمادگی در برابر جنگ سخت، در برابر جنگ شناختی و ترکیبی دشمنان نیز آماده باشند و با آگاهی و بصیرت نسبت به شرایط کنونی،‌ توطئه‌های آنان را خنثی کنند. وی تأکید کرد: ما برای پیشرفت کشور و اقتدار نظام اسلامی پشت‌سر رهبر معظم انقلاب ایستاده‌ایم و قطره‌ قطره خونمان را در راه حفظ و حراست از ارزش‌های انقلاب اسلامی تقدیم خواهیم کرد. ایران، چراغ روشنگر مسیر آزادی خواهی در جهان شده است امیر سرتیپ دوم سعید صادقی؛ معاون سرمایه انسانی وزارت دفاع و پشتیبانی نیروهای مسلح نیز در این مراسم گفت:‌ پایه انقلاب و نظام مقدس جمهوری اسلامی دستگیری مستضعفان و مظلومان ستم دیده است و امروز این فرهنگ و اساس متوجه کل جهان شده است. امیر صادقی افزود: مقاومت و ایستادگی جمهوری اسلامی ایران در برابر دشمنان و جانیان عالم برای ملت‌های ستم دیده و ملل مختلف جهان یک الگو شده است. وی تصریح کرد: ایران اسلامی به عنوان چراغ روشنگر مسیر آزادی خواهی در جهان مبدل شده است و دیگر کشورها نیز از آرمان‌های نظام در حال الگو برداری هستند. امیر صادقی گفت: سربازان و کارکنان وظیفه سرمایه‌های نظام هستند که باعث تحقق آرمان‌های والای انقلاب اسلامی و شهدا می‎شوند. معاون سرمایه انسانی وزارت دفاع و پشتیبانی نیروهای مسلح یادآور شد: ما به سربازان نظام مقدس جمهوری اسلامی افتخار می‌کنیم، زیرا موجب بالندگی هستند و تمام تلاش خود را برای بهبود وضعیت این عزیزان انجام می‌دهیم. انتهای پیام/.+"
3165097,سومین رزمایش نبی اکرم(ص) یگان ویژه فاتحین تهران برگزار شد,۰۴ مهر ۱۴۰۳ - ۱۰:۰۹,https://newsmedia.tasnimnews.com/Tasnim/Uploaded/Image/1403/07/03/1403070320501984131050174.jpg,به گزارش خبرنگار دفاعیخبرگزاری تسنیم،‌ سومین رزمایش نبی اکرم(ص) یگان ویژه فاتحین تهران بزرگ صبح امروز با حضور کلیه گردانهای این یگان در تهران برگزار شد. «سید محمود هاشمی» فرمانده یگان فاتحین تهران بزرگ با اعلام این خبر افزود: این رزمایش همزمان با هفته دفاع مقدس و با هدف ارتقاء سطح آمادگی‌های امنیتی و دفاعی رزمندگان گردان‌های فاتحین برگزار شد. وی ادامه داد: این رزمایش در چهار بخش کلی تمرین عملیات آرام‌سازی و مقابله با اغتشاشات و مقابله با اقدامات مخل امنیت و پشتیبانی عملیات حفاظت از شخصیت برگزار شد. فرمانده یگان فاتحین تصریح کرد: در حوزه مقابله با اقدامات مخل امنیت، رزمندگان گردان‌های تخصصی یگان فاتحین به تمرین عملیات رهایی گروگان، عملیات برخورد با بسته‌های مشکوک و مقابله با تیم‌های تروریستی در فضایی کاملاً شبیه به عملیات پرداختند. هاشمی در ادامه اظهار داشت: علاوه بر این، تمرین پشتیبانی عملیاتی از تیم‌های حفاظت شخصیت و همچنین حفاظت از اماکن حساس از دیگر بخش‌های رزمایش نبی اکرم(ص) 3 است. گزارش تصویری این رزمایش رااینجاببینید. انتهای پیام/؛
3165072,رهبر انقلاب: امروز دشمنان جرئت حمله به مرزهای ایران را ندارند,۰۴ مهر ۱۴۰۳ - ۰۹:۴۹,https://newsmedia.tasnimnews.com/Tasnim/Uploaded/Image/1403/07/04/1403070410234546431052514.jpg,"به گزارش گروه سیاسیخبرگزاری تسنیم، در پنجمین روز از هفته دفاع مقدس، جمعی از پیشکسوتان و فعالان عرصه جهاد و مقاومت صبح امروز چهارشنبه 4 مهر 1403 با حضرت آیت‌الله خامنه‌ای رهبر انقلاب اسلامی دیدار کردند. . برخی از مهمترین محورهای بیانات رهبر معظم انقلاب به‌شرح ذیل است: ـ سبقت گرفتن و گام نهادن در راه‌های نرفته یک ارزش است. . ـ چرایی جنگ هشت‌ساله را نسل جوان ما بدانند. . ـ انگیزه حمله به مرزهای ایران انقلابی مخصوص صدام و حزب بعث نبود. . ـ علت دشمنی قدرت‌های بزرگ با انقلاب اسلامی به‌وجود آمدن انقلاب مردمی بی‌نظیر و تفکر نوینی برای اداره جهان بود. . ـ جمهوری اسلامی سخن جدیدی بود در قبال نظم باطل؛ زورگویان عالم آن را تحمل نمی‌کردند. . ـ آمریکا، شوروی، کشورهای عضو ناتو و ورشو منتظر فرصت بودند که صدام فرصت را فراهم کرد. . ـ ما با نظام سلطه مخالف هستیم. . ـ امروز به‌برکت ایستادگی ملت ایران جرئت حمله به مرزهای ایران را ندارند و جور دیگری در حال عناد هستند. . ـ خاطره رهبر انقلاب از روایت ترس یکی از رئیس‌جمهورهای شرکت‌کننده در اجلاس عدم‌تعهد. . ـ جاذبه سیاسی جمهوری اسلامی، ایستادگی در مقابل نظم غلط جهانی است. . ـ جاذبه معنوی جمهوری اسلامی توجه به ایمان دینی است. . ـ جوان امروز نیاز به دو گزارش توصیفی و تبیینی دفاع مقدس دارد. . ـ آمریکا، شوروی، اروپا از صدام پشتیبانی کامل داشتند. . ـ روایت رهبر انقلاب از نقصان و بی‌جایگزین بودن تجهیزات نظامی در دوران جنگ؛ یک تیپ لشکر فقط ده تانک داشت! . ـ جنگ فقط برای دفاع از وطن نبود، مسئله این جنگ دفاع از اسلام بود. . ـ دفاع مقدس جوهر واقعی انسانی و ایمانی را در جوان‌ها زنده کرد. . ـ هدف اسلام بود، لذا سراسر جبهه عبادتگاه‌ بود. ـ روایت رهبر انقلاب از نماز شب خواندن یک افسر ارتشی در کنار تانک تا مجلس توسل پرشور بچه‌های سپاه و بسیج. . ـ روایت رهبر انقلاب از فداکاری و خدمت بی‌منت در جبهه‌ها. . ـ بندگان صالح خدا مورد حمایت الهی قرار میگیرند. . ـ امروز یک واقعه مشابه جنگ تحمیلی در فلسطین و لبنان قابل مشاهده است. . ـ مردم فلسطین و غزه درحال جهاد فی سبیل الله هستند. . ـ آمریکا می‌گوید؛ ""دخالتی نداریم و خبر نداریم.""، امّا هم خبر دارند و هم دخالت؛ دولت فعلی آمریکا به پیروزی رژیم صهیونیستی در انتخابات پیش‌ِرو نیاز دارد. . ـ حزب‌الله پیروز است. . ـ اگر رژیم صهیونی خبیث توانسته بود نیروهای مبارز را شکست دهد، احتیاج نداشت صورت خود را با کشتن زنان و کودکان، سیاه و کریه نشان دهد. . ـ پرچم نفوذ فرهنگی و سبک زندگی دشمن نباید در داخل کشور برافراشته شود. . ـ کسانی از عناصر مؤثر و ارزنده حزب‌الله را به شهادت رساندند امّا این خسارتی نبود که حزب‌الله را از پا بیندازد. ـ نباید گذاشت دشمن شکست‌خورده، در داخل کشور با انحاء حیله‌ها و ترفندها، کار خودش را دنبال کند. مشروح بیانات رهبر معظم انقلاب به‌شرح ذیل است: حضرت آیت‌الله خامنه‌ای رهبر معظم انقلاب اسلامی ضمن تبیین دلایل چرایی آغاز جنگ تحمیلی، به دو عامل «سخن نو» و «جاذبه‌های» جمهوری اسلامی در مقابل نظم فاسد و باطل حاکم بر جهان اشاره کردند و گفتند: دفاع مقدس علاوه بر دفاع ارزشمند از وطن، دفاع از دین و جهاد فی سبیل‌الله بود که اسلام را زنده و ملت ایران را عزیز و روح معنوی را در کشور ترویج کرد. رهبر انقلاب اسلامی همچنین با اشاره شرایط کنونی منطقه و جنایات رژیم صهیونی در غزه و لبنان، مجاهدت و ایستادگی نیروهای جبهه مقاومت در فلسطین و حزب‌الله در لبنان را از جنس جهاد فی سبیل‌الله در دوران دفاع مقدس خواندند و تأکید کردند: به‌رغم حوادث تلخ و جنایات رژیم غاصب صهیونی در غزه، کرانه باختری و لبنان، تاکنون پیروز صحنه طرفِ جهاد فی سبیل الله بوده است و به‌توفیق الهی پیروز نهایی این صحنه، جبهه مقاومت و حزب‌الله خواهند بود. حضرت آیت‌الله خامنه‌ای در این دیدار که به‌مناسبت هفته دفاع مقدس برگزار شد، ابتدا به تبیین چرایی وقوع جنگ 8ساله پرداختند. رهبر انقلاب با تأکید بر اینکه مخاطب این سخنان همگان به‌خصوص نسل جوان هستند، در تبیین علت آغاز جنگ علیه ملت ایران در سال 1359 گفتند: انگیزه حمله به مرزهای ایران مخصوص صدام و حزب بعث نبود بلکه سردمداران نظم جهانی آن روز یعنی آمریکا و شوروی و دنباله‌روهای آنها هم انگیزه زیادی برای تهاجم داشتند. ایشان دلیل دشمنی ابرقدرت‌ها با انقلاب مردمی بی‌نظیر ایران را غیرقابل تحمل بودن تفکر نوین و پیام این انقلاب برای آنها دانستند و افزودند: علت خصومت آنها این بود که انقلاب اسلامی یک فریاد صریح علیه نظم باطل و ویرانگر حاکم بر جهان و نظام سلطه یعنی تقسیم دنیا به سلطه‌گر و سلطه‌پذیر و تحمیل فرهنگ و نظر سلطه‌گران به سایر کشورها بود. حضرت آیت‌الله خامنه‌ای با تأکید بر اینکه سلطه‌گران نمی‌توانستند سخن نوی انقلاب اسلامی را که برای ملتها جذاب و قابل توسعه بود تحمل کنند، خاطرنشان کردند: آنها منتظر فرصت حمله به ایران بودند و صدام که فردی جاه‌طلب، طمّاع، وقیح، ظالم و بی‌ملاحظه بود این فرصت را برای قدرتها مهیا کرد و با تحریک آنها، به ایران حمله کرد. ایشان با اشاره به اظهارات برخی‌ها در داخل مبنی بر اینکه جمهوری اسلامی با همه دنیا بد و قهر است، گفتند: اگر مقصود آنها، قطع ارتباطات سیاسی و اقتصادی با دنیاست که به‌وضوح خلاف واقع است چرا که امروز با کشورهایی در ارتباط و تعامل هستیم که نیمی از مردم دنیا در آن کشورها زندگی می‌کنند، اما اگر منظور از قهر بودن، مخالفت با نظم سیاسیِ نظام سلطه است، این حرف درست است و ما همچون اول انقلاب با نظام سلطه که امروز غربی‌ها و در رأس آنها آمریکا قرار دارد، صریحاً مخالف هستیم و این مخالفت را اعلام می‌کنیم. رهبر انقلاب اسلامی با تأکید بر اینکه امروز به‌برکت ایستادگی و حضور ملت ایران در عرصه‌های مختلف، جرئت حمله به مرزهای ایران وجود ندارد، افزودند: آنها امروز به‌شکل دیگری مشغول موذی‌گری و عناد هستند و باید از بن دندان درک کرد که علت خصومت‌ها، بهانه‌هایی همچون انرژی هسته‌ای و حقوق بشر و حقوق زن نیست بلکه آنها با سخن نوی جمهوری اسلامی در مقابل نظم فاسد جهانی مخالف هستند و تا وقتی که مردم و نظام اسلامی حرف زور آنها را قبول نکنند این مخالفت‌ها برطرف نمی‌شود که البته حرف زور آنها را قبول هم نخواهیم کرد. ایشان علاوه بر جاذبه سیاسی نظام اسلامی یعنی ایستادگی آن در مقابل نظام غلط جهانی، جاذبه معنوی آن یعنی ایمان الهی را هم در جذب ملت‌ها و جوانان کشورهای دنیا و وحشت سلطه‌گران مؤثر دانستند و در بیان بخش دوم از سخنان خود یعنی گزارشی از جنگ گفتند: یک گزارش از جنگ، گزارش توصیفی است یعنی بیان وضعیت ارتش دشمن از جمله تجهیزات و سازماندهی کامل، پشتیبانی مستمر آمریکا و شوروی و اروپا از صدام، انتقال اطلاعات میدان به‌وسیله آمریکا و تأمین مالی از طرف برخی دولت‌های همسایه. حضرت آیت‌الله خامنه‌ای با اشاره به وضعیت نامناسب کشورمان از لحاظ تجهیزات نظامی و سازمان رزم در ابتدای جنگ، خاطرنشان کردند: طبق پیش‌بینی‌ها و قواعد عادی و مادی باید طرف متجاوز ظرف یک تا چند هفته به تهران می‌رسید اما با گذشت یک سال، با فتوحات درخشان همان نیروهای ما که در اول جنگ کم‌توان بودند، ضرباتی مهلک به ارتش مجهز صدام وارد شد و پس از هشت سال هم از مرزهای کشور بیرون رانده شدند که عامل اصلی در این پیروزی ایمان و مجاهدت بود. ایشان نوع دیگری از گزارش جنگ را که مهمتر از گزارش توصیفی است، گزارش تبیینی جنگ خواندند و با تأکید بر لزوم اطلاع نسل جوان از هر دو نوع گزارش جنگ، گفتند: بر اساس این گزارش، جنگ فقط برای دفاع از وطن نبود البته دفاع از وطن، یک ارزش است اما مسئله جنگ، بالاتر از این ارزش یعنی دفاع از اسلام و عمل به دستور قرآن بود که به آن در ادبیات اسلامی، جهاد فی سبیل الله گفته می‌شود. رهبر انقلاب با تأکید بر اینکه دفاع مقدس، انقلاب و اسلام را زنده نگه داشت و با عزیز کردن ملت ایران، روح معنویت را در کشور ترویج کرد، افزودند: بر همین اساس سراسر جبهه‌ها تبدیل به عبادتگاه و دعا و توسل و گریه‌های نیمه‌شب و خدمات بی‌ریا شد. حضرت آیت‌الله خامنه‌ای خاطر نشان کردند: با وجود چنین روحیه‌ای بود که به‌رغم سختی‌های زیادی که ملت ایران در جنگ هشت‌ساله متحمل شد، خداوند متعال عزت و نصرت و پیروزی خود را شامل حال این ملت کرد. رهبر انقلاب در ادامه، وقایع کنونی فلسطین و لبنان را از جنس وقایع دوران دفاع مقدس و مصداق جهاد فی سبیل الله خواندند و گفتند: یک کشور اسلامی یعنی فلسطین به‌دست خبیث‌ترین کفّار عالم غصب شده است و حکم قطعی و شرعی این است که همه تلاش کنند فلسطین و مسجدالاقصی را به صاحبان اصلی آن بازگردانند. حضرت آیت‌الله خامنه‌ای افزودند: حزب‌الله لبنان که به‌خاطر غزه سینه خود را سپر می‌کند و در معرض حوادث تلخ قرار می‌گیرد، در حال جهاد فی سبیل الله است. ایشان با اشاره به شباهت دیگر این نبرد با جنگ هشت‌ساله تحمیلی، گفتند: در این نبرد دشمن کافر و خبیث از بیشترین تجهیزات برخوردار است و آمریکا نیز پشت‌سر او قرار دارد و ادعای آمریکایی‌ها مبنی بر اینکه از اقدامات صهیونیست‌ها اطلاعی ندارند و دخالتی در موضوع ندارند، خلاف واقع است. رهبر انقلاب اسلامی با اشاره به برخورداری دشمن صهیونیستی از پول، سلاح و تبلیغات جهانی، گفتند: تجهیزات و امکانات طرف مؤمن و مجاهد بسیار ناچیزتر از طرف مقابل است اما طرف پیروز، مجاهد فی سبیل الله یعنی مقاومت فلسطین و حزب‌الله لبنان است. حضرت آیت‌الله خامنه‌ای دلیل پیروز بودن جبهه مقاومت را اقدامات جنایتکارانه رژیم صهیونی در کشتار وسیع بیگناهان و زنان و کودکان و بمباران مدارس و بیمارستان‌ها دانستند و افزودند: اگر رژیم صهیونی توانسته بود نیروهای مبارز را چه در غزه و کرانه باختری و چه در لبنان شکست دهد، احتیاج به این شکل از جنایت برای تظاهر به غلبه و برتری، نداشت. ایشان ضربات واردشده به نیروهای مقاومت و شهادت عناصر مؤثر و ارزنده حزب‌الله لبنان را خسارتی برای این گروه قهرمان دانستند اما افزودند: این موارد خسارتی نیست که حزب‌الله را از پا درآورد چرا که استحکام سازمانی و نظامی حزب‌الله و اقتدار آن بسیار بالاتر از اینهاست. رهبر انقلاب اسلامی تأکید کردند: جبهه مقاومت تا امروز پیروز بوده و به‌توفیق الهی پیروزی نهایی نیز از آنِ این جبهه خواهد بود. حضرت آیت‌الله خامنه‌ای بخش پایانی سخنان خود را به یک تذکر مهم در مورد مسایل داخلی اختصاص دادند و با تأکید بر اینکه ""رزمندگان و مجاهدان ما برای جلوگیری از برافراشته شدن پرچم دشمن در مرزهای کشور، جان خود را فدا و خانواده‌هایشان را داغدار کردند.""، گفتند: با وجود این فداکاری‌ها، ملت ایران نمی‌پذیرد که پرچم‌های نفوذ فرهنگی و سبک زندگی دشمن و وسوسه‌های خصمانه آن‌به وسیله افراد نفوذی و فریب‌خورده در کشور و دستگاههای مختلف برافراشته شود. ایشان مسئولان بخش‌های مختلف به‌خصوص وزارت آموزش و پرورش، وزارت علوم، وزارت بهداشت، مطبوعات و صداوسیما را به مراقبت در مقابل نفوذ توصیه مؤکد کردند و افزودند: باید با هوشیاری کامل اجازه نداد دشمنِ شکست‌خورده از رزمندگان ما در مرزها، در داخل کشور بتواند با انواع ترفندها و حیله‌ها کار و توطئه خود را پیش ببرد. در ابتدای این دیدار، شش نفر از اعضای خانواده بزرگ شهدا و فعالان عرصه فرهنگ دفاع مقدس به بیان مطالبی درخصوص فرهنگ ایثار و شهادت، تأثیر آن در حوزه‌های کاری خود، راههای گسترش این فرهنگ و همچنین برخی مسائل و دغدغه‌های ایثارگران پرداختند. همچنین سردار بهمن کارگر رئیس بنیاد حفظ آثار و نشر ارزش‌های دفاع مقدس گزارشی از اقدامات این بنیاد بیان کرد. انتهای پیام/+"
3164875,جزئیات ویژه برنامه‌های هفته دفاع مقدس در پایتخت,۰۳ مهر ۱۴۰۳ - ۱۹:۵۰,https://newsmedia.tasnimnews.com/Tasnim/Uploaded/Image/1396/10/21/1396102119273579513015514.jpg,به گزارش گروه سیاسیخبرگزاری تسنیم، سردار حسن حسن‌زاده  ضمن گرامی‌داشت فرارسیدن هفته دفاع مقدس اظهار داشت: طبق برنامه‌ریزی انجام شده، در طول هفته دفاع مقدس شاهد برگزاری برنامه‌های متنوع و معنوی در  سطح مناطق مختلف شهر تهران خواهیم بود که به همت بسیجیان و سپاه تهران بزرگ برگزار خواهد شد. وی با اشاره به برگزاری برخی از این ویژه برنامه‌ها در طول هفته  دفاع مقدس گفت: برگزاری ویژه‌ برنامه معنوی آبروی محله، برگزاری یادواره‌های محلی شهدای دفاع مقدس در سطح مساجد شهر تهران، دیدار با خانواده معظم شهدای دفاع مقدس، زیارت و غبار روبی مزار شهدا در بهشت زهرا(س) و مزار شهدای گمنام در سطح محلات، فضاسازی شهری دفاع مقدسی با استفاده از سازه‌های ثابت (پرتابل، بیلبورد) و یازه‌های موقت تبلیغاتی (داربست، قاب چوبی) و...بخشی از برنامه‌های هفته دفاع مقدس در پایتخت است. فرمانده سپاه تهران بزرگ  برگزاری رزم‌نمایش‌های دفاع مقدس در مناطق 8 و 22 تهران را یکی دیگر از برنامه‌های هفته دفاع مقدس دانست و تاکید کرد: رونمایی از سه جلد کتاب جدید دفاع مقدسی از آثار انتشارات 27 بعثت، برگزاری رزم‌نمایش مقاومت و برپایی ایستگاه‌های فرهنگی و هنری و پدیرایی در گلزار شهدای بهشت زهرا (س) نیز جزو برنامه‌هایی است که توسط بسیجیان پایتخت اجرایی خواهد شد. سردار حسن‌زاده ادامه داد: تولید محتوای فاخر در فضای مجازی حول محور‌های گفتمان دفاع مقدس و جبهه مقاومت، رفع شبهات جوانان و نوجوانان راجع به دفاع مقدس و گفتمان مقاومت و برگزاری نشست‌های روشنگری با محوریت موضوعی دفاع مقدس از جمله اقدامات خواهد بود. وی همچنین از برگزاری نمایشگاه دفاع مقدس در مجلس شورای اسلامی خبر داد و اظهار داشت: ای نمایشگاه در معرض دید نمایندگان محترم مجلس قرار خواهد گرفت با محوریت کنگره 24هزار شهید پایتخت طراحی شده است که موضوعات و اطلاعات قابل تاملی را ارایه‌ می‌کند. به گفته فرمانده سپاه تهران بزرگ، ویژه برنامه‌هایی همچون گفتمان مقاومت و تحلیل عملیات طوفان الاقصی و نابودی رژیم غاصب صهیونیستی، راه‌اندازی 110 کاروان دفاع مقدس و حضور در مدارس و اجرای برنامه‌های متنوع اعم از اجرای گروه‌های سرود، تئاتر‌های تک نفره و بازی‌های هیجانی، حضور کاروان‌های دفاع مقدس در محلات، امام‌زاده‌ها، مساجد و اماکن خاص و... نیز جزو اقداماتی است که به همت سپاه تهران بزرگ در پایتخت برگزار خواهد شد. انتهای پیام/
3164786,سرهنگ شجاع فرمانده لشکر ۲۷ محمدرسول‌الله(ص) شد,۰۳ مهر ۱۴۰۳ - ۱۶:۳۶,https://newsmedia.tasnimnews.com/Tasnim/Uploaded/Image/1403/07/03/1403070316340816431048774.jpg,به گزارش گروه دفاعیخبرگزاری تسنیم، مراسم تکریم و معارفه فرماندهان قدیم و جدید لشکر 27 حضرت محمد رسول الله (ص) با حضور سردار محمد پاکپور فرمانده نیروی زمینی سپاه برگزار شد. در ابتدای این مراسم سردار حسن حسن زاده فرمانده سپاه حضرت محمد رسول الله (ص) تهران بزرگ به ارائه گزارشی اجمالی از فعالیت‌های شش ساله سردار علی بنایی فرمانده سابق لشکر 27 پرداخت. در پایان این مراسم ضمن تقدیر از حمات سردار بنایی، سرهنگ شجاع به عنوان فرمانده جدید لشکر 27 محمد رسول‌الله(ص) معرفی شد. وی پیش از این جانشین فرمانده لشکر 27 بود. انتهای پیام/
3164518,اعلام آمادگی بسیج برای کمک به موضوع حادثه معدن طبس,۰۳ مهر ۱۴۰۳ - ۱۲:۴۴,https://newsmedia.tasnimnews.com/Tasnim/Uploaded/Image/1403/04/04/1403040416220242430384464.jpg,به گزارش گروه دفاعیخبرگزاری تسنیم، سردار غلامرضا سلیمانی رئیس سازمان بسیج مستضعفین در پی حادثه دلخراش جان‌باختن جمعی از کارکنان معدن زغال سنگ طبس، پیام تسلیتی صادر کرد. متن این پیام به شرح ذیل است: خانواده‌های محترم و معزز داغدار و حادثه دیده معادن زغال سنگ طبس سلام علیکماللهم صل علی محمد و آل محمد و عجل فرجهم؛ با نهایت تاسف و تاثر خبر جان‌باختن جمعی از کارکنان زحمتکش معادن زغال سنگ طبس، اندوهی سنگین را در جامعه بر جای گذاشت. این حادثه دلخراش که جان باختن جمعی از هموطنان عزیز و زحمتکش را به همراه داشت قلب همه ما را به درد آورد و ملت عزیز ایران را عزادار نمود؛ اینجانب مصیبت وارده را به خانواده‌های محترم جانباختگان و ملت عزیز ایران تسلیت عرض می‌نمایم. از خداوند متعال برای جانباختگان این حادثه ناگوار آمرزش و مغفرت الهی و برای بازماندگان و خانواده‌های محترم آنان صبر و سلامتی مسئلت می‌نمایم. بسیج و بسیجیان در این مصیبت بزرگ همدرد خانواده‌های داغدار بوده و برای افراد صدمه دیده نیز آرزوی سلامتی دارند؛ امیدواریم که افراد صدمه‌دیده در جریان این حادثه، در کمترین زمان ممکن به جمع گرم خانواده و همکاران خویش بازگردند؛ همچنین آمادگی کامل سازمان بسیج مستضعفین را برای هر نوع همکاری در راستای کمک و حل مشکلات عزیزان، اعلام می‌نماییم. انتهای پیام/
3164385,سرلشکر باقری:روند بهبود وضعیت خدمت سربازان ادامه می‌یابد,۰۳ مهر ۱۴۰۳ - ۱۱:۱۷,https://newsmedia.tasnimnews.com/Tasnim/Uploaded/Image/1403/02/24/1403022411331845430031143.jpg,به گزارش گروه دفاعیخبرگزاری تسنیم، سردار سرلشکر محمد باقری رئیس ستادکل نیروهای مسلح با صدور پیامی فرارسیدن روز سرباز را تبریک گفت. متن این پیام به شرح زیر است: بسم الله الرحمن الرحیم با سلام و صلوات به منجی عالم بشریت حضرت حجت بن الحسن (عجل الله تعالی فرجه الشریف) و فرمانده معظم کل قوا (مد ظله عالی) و درود به روح مطهر و پرفتوح حضرت امام خمینی (ره) و ارواح طیبه شهدای گرانقدر 8 سال دفاع مقدس، جبهه مقاومت، امنیت و سلامت، هفته دفاع مقدس را که نشان دهنده هشت سال فداکاری و ایثارگری جوانان برومند ایران اسلامی به رهبری امام خمینی (ره) است، به همه رزمندگان به ویژه کارکنان وظیفه که با حضور موثر خود در دفاع مقدس، ایثارگری و شهادت را بنیان نهادند، تبریک عرض می‌نمایم. در طی سال‌های گذشته اقدام‌های خوبی برای بهبود وضعیت خدمت کارکنان وظیفه انجام شده که موجب بهره‌مندی مطلوب از توان و تخصص آنان در نیروهای مسلح و در نهایت افزایش سطح اشتغال زایی آنان در جامعه شده است و این روند به حول و قوه الهی کماکان ادامه دارد. اینجانب با افتخار بر خود لازم می‌دانم پنجمین روز هفته دفاع مقدس را که مصادف با روز چهارم مهرماه و روز سرباز می‌باشد، به تمامی کارکنان وظیفه و خانواده‌های معظم شهدا،جانبازان عزیز و آزادگان سرباز تبریک و تهنیت عرض نموده و توفیقات روز افزون آنان را از خداوند سبحان مسئلت نمایم. امیدوارم جوانان عزیز ایران اسلامی با تلاش و کوشش خود و کسب آمادگی‌ها و مهارت‌های لازم، در دفاع از کشور و خدمت در تمامی عرصه‌ها و فعالیت‌های اجتماعی موفق و مدافع خوبی برای ایران اسلامی و آرمان‌های والای انقلاب اسلامی باشند. رئیس ستاد کل نیروهای مسلحسرلشکر پاسدار محمد باقری انتهای پیام/
3164251,دیدار پزشکیان با پادشاه اردن,۰۳ مهر ۱۴۰۳ - ۰۹:۳۳,https://newsmedia.tasnimnews.com/Tasnim/Uploaded/Image/1403/02/24/1403022411331845430031143.jpg,به گزارش حوزه دولتخبرگزاری تسنیم، مسعود پزشکیان رئیس جمهور کشورمان در حاشیه برگزاری اجلاس سازمان ملل متحد در نیویورک با ملک عبدالله دوم پادشاه اردن دیدار و گفتگو کرد. انتهای پیام/
3164128,یادواره شهدای یگان ویژه فاتحین برگزار شد,۰۲ مهر ۱۴۰۳ - ۲۱:۲۷,https://newsmedia.tasnimnews.com/Tasnim/Uploaded/Image/1403/07/02/1403070219391541831040764.jpg,به گزارش خبرنگار دفاعیخبرگزاری تسنیمششمین یادواره شهدای مدافع حرم و امنیت یگان ویژه فاتحین تهران بزرگ برگزار شد. در این یادواره که در جریان سومین رزمایش نبی اکرم(ص) این یگان برگزار شد خانواده های معظم شهدا و ایثارگران یگان فاتحین نیز حضور داشتند.  . انتهای پیام/
3163939,تکذیب انتصاب خواهرزاده خیالی فرمانده سپاه در وزارت کار,۰۲ مهر ۱۴۰۳ - ۱۵:۱۳,https://newsmedia.tasnimnews.com/Tasnim/Uploaded/Image/1403/02/24/1403022411331845430031143.jpg,"به گزارش گروه سیاسیخبرگزاری تسنیم، به‌تازگی مطلبی با عنوان انتصابات جدید در وزارت کار منتشر شده است، در این مطلب ادعا شده است که فردی به‌نام  ""سجاد سنگسری"" خواهرزاده سردار سلامی فرمانده‌کل سپاه پاسداران به‌عنوان مشاور وزیر، رئیس مرکز بازرسی ارزیابیِ عملکرد و ارتباطات مردمی وزارت کار انتخاب شده است،این درحالی است که پیگیری‌ها نشان می‌دهد چنین موضوعی صحت ندارد و نام‌برده نه‌تنها نسبتی با فرمانده سپاه ندارند بلکه فرمانده‌کل سپاه اصلاً خواهری ندارد. پیش از این رسانه‌های معاند با جعل لوگوی رسانه‌های معتبر مصاحبه‌های خیالی را به‌نقل از فرماندهان و مسئولان امنیتی کشور منتشر کرده بودند. انتهای پیام/+"
3163882,اعلام آمادگی سپاه برای کمک به احیای معدن طبس,۰۲ مهر ۱۴۰۳ - ۱۴:۳۳,https://newsmedia.tasnimnews.com/Tasnim/Uploaded/Image/1403/07/02/1403070214313577931037774.jpg,به گزارش گروه دفاعیخبرگزاری تسنیم، سرلشکر حسین سلامی فرمانده‌کل سپاه طی پیامی آمادگی سپاه پاسداران انقلاب اسلامی برای هرگونه کمک در احیای محل کار کارگران حادثه تلخ و دلخراش معدن در طبس را اعلام کرد، متن این پیام به‌شرح زیر است: بسم اللّه الرّحمن الرّحیم انّا للّه و انّا الیه راجعون حادثه تلخ و دلخراش معدن در طبس که منجر به جان باختن و مصدوم شدن تعدادی از کارگران نجیب و پرتلاش این معدن شد، موجب تأثر و تألم خاطر گردید. اینجانب ضمن اعلام همدردی با خانواده قربانیان حادثه و طلب سلامتی و بهبودی مصدومین این واقعه تلخ و اعلام آمادگی سپاه پاسداران انقلاب اسلامی برای هرگونه کمک در احیای محل کار کارگران شریف و تلاشگر در راه پیشرفت کشور، از درگاه خداوند متعال برای درگذشتگان علو درجات و رحمت واسعه الهی و برای داغدیدگان و بازماندگان حادثه صبر جمیل و اجر جزیل مسئلت می‌کنم. سرلشکر پاسدار حسین سلامیفرمانده‌کل سپاه پاسداران انقلاب اسلامی انتهای پیام/+
3163517,ویترین تسنیم شماره ۷۴۴,۰۲ مهر ۱۴۰۳ - ۰۸:۵۲,https://newsmedia.tasnimnews.com/Tasnim/Uploaded/Image/1403/02/24/1403022411331845430031143.jpg,"رژیم صهیونسیتی شاید در تاکتیک ترور برخی فرماندهان حزب‌الله موفق بوده باشد ولی در راهبرد و استراتژی حماقت به‌خرج داده و نه‌تنها به اهداف قبلی خود یعنی آزادسازی شمال مناطق اشغالی از جنگ و بازگرداندن آوارگان نرسید، بلکه با گسترش حملات موشکی حزب‌الله به مناطق مرکزی مثل حیفا آوارگان جدیدی روی دستش مانده است. هر روز بخشی از مهمتریناخبارو گزارش‌های تسنیم را در ویترین تسنیم ببینید: 1- پاسخ حزب‌الله به راهبرد ""مرد دیوانه"" صهیونیست‌ها 2- «تل‌آویو مقابل ضاحیه بیروت»/ زمان آزادسازی الجلیل رسیده است؟ 3- رامات دیوید؛ ستون فقرات نیروی هوایی اسرائیل زیر آتش حزب‌الله 4- 2 میلیون صهیونیست زیر موشک‌های حزب‌الله/ شمال فلج شد 5- «جهاد»؛ قیامِ جدید موشک‌های سوخت مایع با سکوی پرتاب جدید 6- تکرار انفجارها ووعده‌‌ها/ آقای مسئول، حادثه بعدی کی رخ می‌دهد؟  انتهای پیام/+"
3163498,پیام تسلیت ستادکل نیرو‌های مسلح به مناسبت درگذشت سردار سراج,۰۲ مهر ۱۴۰۳ - ۰۸:۱۵,https://newsmedia.tasnimnews.com/Tasnim/Uploaded/Image/1403/02/24/1403022411331845430031143.jpg,به گزارش گروه دفاعیخبرگزاری تسنیم، مرکز ارتباطات، رسانه و تبلیغات دفاعی ستاد کل نیرو‌های مسلح با صدور پیامی درگذشت رضا سراج معاون ارتباطات دبیرخانه شورای عالی امنیت ملی را تسلیت گفت. در این پیام آمده است: مرحوم سردار سرتیپ دوم پاسدار دکتر «رضا سراج» از یادگاران هشت سال دفاع مقدس و معاون ارتباطات و رسانه دبیرخانه شورای عالی امنیت ملی، پس از عمری مجاهدت در راه خدا و خدمت به آرمان‌های انقلاب اسلامی، دعوت حق را لبیک و به جمع همرزمان شهیدش پیوست. این سردار پرافتخار و مجاهد سپاه اسلام، در مشاغل و مناصب مختلف همواره منشأ خدمات موفق و مؤثری در راستای آرمان‌های انقلاب اسلامی بود که از ایشان یک چهره تأثیرگذار در عرصه‌های مختلف مدیریتی ساخته بود. کارنامه درخشان این سردار بی ادعا از سنگر دفاع مقدس تا میدان‌های دفاع از ارزش‌ها و هویت انقلاب اسلامی الگویی است برای خدمت صادقانه و بی‌منت به کشور و ملت که هیچ‌گاه فراموش نخواهد شد. ضمن تسلیت عروج ملکوتی این عزیز سفرکرده به خانواده محترم، بستگان و همرزمان ایشان در نیرو‌های مسلح و به‌خصوص سپاه پاسداران انقلاب اسلامی از درگاه خداوند متعال برای او علو درجات و هم‌نشینی با اولیاء الهی و همرزمان شهیدش را مسألت می‌نماییم. انتهای پیام/
3163405,دستگیری ۱۲ عضو شبکه همکار صهیونیست‌ها در ۶ استان,۰۱ مهر ۱۴۰۳ - ۲۰:۱۹,https://newsmedia.tasnimnews.com/Tasnim/Uploaded/Image/1399/09/12/1399091217582485921738794.jpg,به گزارشخبرگزاری تسنیم، سپاه پاسداران انقلاب اسلامی اعلام کرد؛ در پی شکست و ناکامی مفتضحانه رژیم صهیونیستی و حامیان غربی و اروپایی آن به ویژه امریکا در دستیابی به اهداف شوم و اهریمنی علیه مردم غزه و لبنان، سردمداران جنایتکار این رژیم جعلی و نژادپرست برای فرار از مخمصه راهبردی این روزها ، در تلاش برای سرایت بحران به داخل خاک جمهوری اسلامی ایران، برآمده و طراحی سلسله اقدامات ضدّ امنیتی در کشورمان را در دستور کار خود قرار داده بود. در راستای مقابله با این توطئه سربازان گمنام امام زمان (عج) در سازمان اطلاعات سپاه پاسداران انقلاب اسلامی با استعانت از خداوند متعال و هوشیاری، هوشمندی ، اشراف اطلاعاتی و میدانی و تلاش جهادی و انقلابی ، شبکه ای متشکل از 12 تن  از عناصر مزدور و همکار این رژیم که قصد انجام اقدامات ضدّ امنیتی علیه مردم را داشتند، در 6 استان شناسایی و تحت ضربه قاطع  اطلاعاتی قرار گرفتند. انتهای پیام/
3163083,فاز دوم موزه دفاع مقدس نزاجا در دهه فجر افتتاح می‌شود,۰۱ مهر ۱۴۰۳ - ۱۳:۱۴,https://newsmedia.tasnimnews.com/Tasnim/Uploaded/Image/1403/07/01/1403070113105336631027954.jpg,به گزارشخبرگزاری تسنیمبه نقل از روابط عمومی نیروی زمینی ارتش، امیر کیومرث حیدری فرمانده نیروی زمینی ارتش جمهوری اسلامی ایران و سردار  محمد زهرایی رئیس دفتر ارتباطات نیرو‌های مسلح به مناسبت چهل و چهارمین سالروز دفاع مقدس از موزه و نمایشگاه دائمی دفاع مقدس نزاجا واقع در سازمان حفظ آثار و نشر ارزش های دفاع مقدس نزاجا، بازدید و با پرسنل و کادر این سازمان دیدار و گفت و گو کردند. سرهنگ محسن صادق نیا مدیرحفظ آثار و نشر ارزش های دفاع مقدس نزاجا در ابتدای این دیدار به بخش های مختلف مدیریت حفظ آثار و نشر ارزش های دفاع مقدس اشاره و گزارشی از روند فعالیت ها ارائه کرد. وی با تاکید بر توسعه نهضت ترجمه در حوزه دفاع مقدس به ویژه در نیروی زمینی ارتش گفت: امروز باید از طریق زبان فرهنگ و هنر، مردم کشورهای مختلف را با دفاع مقدس و رشادت های نیروهای مسلح جمهوری اسلامی ایران در آن دوران آشنا کرد و این امر محقق نمی شود مگر با  توسعه نهضت ترجمه، در همین راستا باید آثار فاخر دفاع مقدس با سرعت بیشتری به زبان های بین المللی ترجمه شود.  مدیرحفظ آثار و نشر ارزش های دفاع مقدس نزاجا با اشاره به اهمیت مرکز اسناد موجود در این مدیریت تصریح کرد: یکی از مواردی که مانع از وارونه نمایی و تحریف تاریخ از سوی منافقان و بدخواهان انقلاب در خصوص نقش وجایگاه ارتش درطول دوران دفاع مقدس می شود و حقانیت رشادت های نیروهای جان بر کف ارتش را اثبات می کند اسناد تاریخی موجود است که در همین زمینه برای انتقال آن به نسل های آینده باید تلاش وافری کرد. وی توسعه موزه دفاع مقدس نزاجا را جزو اولویت های اصلی دانست و به جزییات  پروژه ها و طرح های فاز دوم موزه اشاره کرد. سرهنگ صادق نیا اظهارداشت: در طرح ها و پروژه های خود به دنبال آن هستیم تا در فاز دوم  موزه دفاع مقدس نیروی زمینی از بخش های نرم افزاری، موزه سلاح، خانه موزه شهدای شاخص و هوش مصنوعی استفاده های ویژه ای شود. وی با بیان اینکه در فاز دوم نمایشگاه قرار است سیر تاریخی نیروی زمینی در 4 برهه به نمایش گذاشته شود، افزود: ما در مدیریت حادم (حفظ آثار و نشر ارزش های دفاع مقدس نزاجا) به دنبال آن هستیم تا در فاز دوم  سیر تاریخی نیروی زمینی را از قبل انقلاب، ایام انقلاب، دوران دفاع مقدس و دوران پسا جنگ که در قالب عملیات های مردم یاری  و تامین امنیت این مرز و بوم رقم خورده را عملیاتی و اجرایی کنیم.  صادق نیا همچنین به عنوان دبیرستاد بزرگداشت چهل و چهارمین سالروز دفاع مقدس نزاجا گزارشی از برنامه‌هایی که به مناسبت چهل و چهارمین سالروز دفاع مقدس در سراسر کشور انجام می شود را مطرح وتوضیحاتی از روند اجرای آن ارائه کرد. سردارزهرایی در  این دیدار با تقدیر و تشکر از اقدامات صورت گرفته در مدیریت حفظ آثار و ارزش های دفاع مقدس نزاجا بر اهمیت مرکز اسناد نزاجا تاکید کرد و گفت: همانطور که جناب سرهنگ صادق نیا به درستی اشاره کردند که اسناد مانع از تحریف تاریخ می شود باید به درستی از آن مراقبت کرد. رئیس دفتر ارتباطات نیرو‌های مسلح ادامه داد: تقویت ضریب امنیتی اسناد باید جزو اولویت ها نزاجا باشد و این امر نیازمند کار فنی و تخصصی بر روی اسناد در راستای طول عمر بیشتر و تقویت ویژگی های محل نگه داری است. در ادامه این دیدار طبق توافق صورت گرفته بین امیر حیدری و سردار زهرایی و سرهنگ صادق نیا بنا بر این شد که همکاری های بیشتری بین دفتر ارتباطات نیروهای مسلح و نیروی زمینی ارتش در خصوص تکمیل و توسعه نمایشگاه ها و موزه ها و فن آوری و بهره برداری هر چه بیشتر از اسناد دفاع مقدس انجام شود. امیر سرتیپ کیومرث حیدری فرمانده نیروی زمینی محوری ارتش نیز پس از بازدید از مجموعه، آخرین اقدامات، دستاوردها و آثار منتشر شده، دستورآغاز طرح توسعه فاز دوم موزه دفاع مقدس نزاجا در محل مدیریت حفظ آثار و ارزش های دفاع مقدس را صادر و تاکید کرد: فاز دوم موزه دفاع مقدس با همکاری قسمت های مختلف و معاونت های  دست اندرکار در نیروی زمینی از جمله معاونت مهندسی و طرح برنامه، آماد و پش و آموزش در دهه فجر امسال باید عملیاتی و افتتاح شود. گفتنی است امیر حیدری و سردار زهرایی از بخش های مختلف سازمان حفظ آثار و ارزش های دفاع مقدس نزاجا از جمله پژوهشکده علوم و معارف دفاع مقدس، مرکز اسناد دفاع مقدس، کتابخانه تخصصی دفاع مقدس، مرکز آرشیو روزنامه ها و جراید و همچنین از کارگروه های مختلف تهیه کتاب صوتی، کتاب کودک، دائرة المعارف دفاع مقدس، ترجمه آثار دفاع مقدس به زبان های بین المللی و کارگروه محققین پیشکسوتان و همچنین بخش های مختلف نمایشگاه و موزه دفاع مقدس از جمله دالان مشاهیر، سینمای صحرایی، باغ پرندگان، کافه رستوران یادگار میز بازدید کردند. انتهای پیام/
3162920,«جهاد»؛ قیامِ جدید موشک‌های سوخت مایع با سکوی پرتاب جدید,۰۱ مهر ۱۴۰۳ - ۱۳:۰۳,https://newsmedia.tasnimnews.com/Tasnim/Uploaded/Image/1403/07/02/1403070209215136031034834.jpg,گروه دفاعیخبرگزاری تسنیم:روز گذشته، شنبه، و در جریان رژه 31 شهریور نیروهای مسلح در تهران، سامانه موشکی «جهاد» برای نخستین مرتبه به نمایش درآمد.  آن‌طور که روز گذشته اعلام شد جهاد،‌ یک موشک بالستیک سوخت مایع با برد 1000 کیلومتر است و به‌خلاف سایر موشک‌های سوخت مایع ایرانی دارای پرتابگر دوفروندی است. با نگاهی به ظاهر موشک جهاد می‌توان دریافت که این موشک در حقیقت نمونه بهینه‌شده موشکقیاماست که قبلاً برد آن از 800 کیلومتر به 1000 کیلومتر افزایش یافته و سر جنگی آن نیز هدایت‌پذیر شده بود. موشک قیام به‌عنوان اولین موشک بدون بالک ایرانی با سوخت مایع، در سال 1389 و با برد 800 کیلومتر رونمایی شد که حذف بالک‌ها در موشک قیام آن را به موشکی مناسب برای پرتاب از انواع سیلوهای موشکی بدل می‌کرد. نسل اول موشک قیام در سال‌‌های بعد تصاویری از نمونه بهینه‌شده موشک قیام با سر جنگی متفاوت منتشر شد. این تصاویر نشان می‌داد سر جنگی سه‌مخروطی معمولی این موشک با یک سر جنگی جداشونده و هدایت‌پذیر تعویض شده است تا دقت اصابت این موشک افزایش یابد، همین امر سبب شد دقت اصابت موشک قیام به زیر 50 متر افزایش یابد. سر جنگی هدایت‌شونده موشک قیام مهرماه سال 1397 و در جریان عملیات ضربت محرم اما تصاویری از موشک قیام منتشر شد که نشان می‌داد علاوه بر بهنیه‌سازی سر جنگی این موشک،‌ بالک‌های کوچکی هم به انتهای بدنه موشک اضافه شده است تا موشک به‌کمک آنها بتواند پروفایل پروازی بهتری را طی کند. موشک قیام بهینه‌شده در عملیات ضربت محرم سال 1400 بر اساس اطلاعاتی که در سایت وزارت دفاع منتشر شد مشخص شد نسل جدید موشک قیام علاوه بر بِروزرسانی‌های قبلی در زمینه برد نیز با رسیدن به برد 1000 کیلومتر بهینه‌سازی جدیدی را دریافت کرده است و به این ترتیب نسل جدید موشک قیام متولد شده است. این موشک جدید که جهاد نام گرفته است به سر جنگی حدودا 600کیلوگرمی مجهز شده است و متوسط سرعت آن بیش از 8 برابر سرعت صوت است. علاوه بر این جهاد از یک سکوی پرتاب متفاوت نسبت به سایر موشک‌های سوخت مایع ایرانی بهره می‌برد که به آن قابلیت شلیک همزمان دو فروند از این موشک را می‌دهد، این امر موجب می‌شود بتوان در مدت زمان کمتری تعداد موشک بیشتری شلیک کرد که با توجه به زمانبر بودن آماده‌سازی موشکهای سوخت مایع نسبت به سوخت جامد به افزایش کمّیت شلیک موشک و جبران زمان آماده‌سازی آن کمک می‌کند. سکوی دوفروندی موشک جهاد البته پس از رونمایی از موشک‌های خیبرشکن و شهید حاج قاسم، نسل جدیدی از سکوهای پرتاب موشک بالستیک ایرانی نیز عملیاتی شد. این سکوی پرتاب جدید که در موشک فتاح نیز به‌کارگیری شد دارای سامانه DRU یا سامانه ناوبری دقیق است که داده‌های دقیق موقعیت و وضعیت پرتابگر را ارائه می‌دهد و با کمک آن پرتابگرها بلافاصله پس از مستقر و باز شدن لانچر اقدام به شلیک می‌کنند و سپس لانچر بسته می‌شود و سریعاً محل را ترک می‌کند. سکوهای پرتاب موشک‌های خیبرشکن، فتاح و حاج‌قاسم که نسبت به سامانه‌های قبلی از اجزای کمتری برخوردار هستند آن‌طور که سردار حاجی‌زاده در زمان تحویل‌دهی موشک‌های حاج‌قاسم به نیروی هوافضای سپاه پاسداران انقلاب اسلامی در هفته صنعت دفاعی سال گذشته اعلام کرد قبلاً روند آماده روانه‌سازی سکوی پرتاب و‌ آماده‌سازی آن حدود 1.5 ساعت طول می‌کشید که با این فناوری جدید سامانه موشکی پس از ورود به میدان بلافاصله اقدام به شلیک موشک می‌کند، همین فناوری موجب شد زمان آماده‌سازی موشک خیبرشکن به یک‌ششم سایر موشک‌ها کاهش یابد. حال به‌نظر می‌رسد با عملیاتی شدن نسل‌های جدید سکوهای پرتاب موشک‌های بالستیک، علاوه بر افزایش کمّیت تعداد پرتاب‌ها زمان آماده‌سازی  و پرتاب موشک‌های بالستیک به‌صورت چشمگیری بهبود یابد. انتهای پیام/+
3162784,سلامی: سردار سراج نقش مؤثری در مقابل جریان فتنه و انحراف داشت,۰۱ مهر ۱۴۰۳ - ۰۹:۲۱,https://newsmedia.tasnimnews.com/Tasnim/Uploaded/Image/1403/03/21/1403032109500120830261934.jpg,"به گزارش گروه دفاعیخبرگزاری تسنیم،‌ سردار سرلشکر حسین سلامی فرمانده‌کل سپاه پاسداران انقلاب اسلامی در پیامی درگذشت سردار رضا سراج سخنگوی دبیرخانه شورای‌عالی امنیت ملی را تسلیت گفت. متن این پیام به‌شرح زیر است: بسم اللّه الرّحمن الرّحیم عروج ملکوتی سردار پرافتخار، پیشکسوت دفاع مقدس و مجاهد فی سبیل الله ""سرتیپ‌دوم پاسدار دکتر رضا سراج"" مدیر و کارشناس موفق و مؤثر سپاه در عرصه‌های مختلف مأموریتی به‌ویژه در تحلیل مسائل راهبردی، رسانه و جنگ نرم و معاون ارتباطات و رسانه دبیرخانه شورای‌عالی امنیت ملی، موجب تأثر و تألم خاطر گردید. این سردار مجاهد از هنگام پوشیدن لباس سبز پاسداری و حضور حماسی در سنگر دفاع مقدس تا میدان‌های دفاع از ارزش‌ها و هویت انقلاب اسلامی در جبهه‌های مختلف جنگ اطلاعاتی، امنیتی، فرهنگی و روانی، ترجمان ایمان، دانش، اخلاص، شجاعت، فداکاری و مجاهدت حضور داشت و کارنامه درخشان او همیشه الهام‌بخش و درس‌آموز برای نسل جوان این سرزمین خواهد بود. ریاست دانشکده و پژوهشکده پیامبر اعظم(ص) دانشگاه جامع امام حسین(ع)، ریاست سازمان بسیج دانشجویی، رئیس اداره عملیات روانی در معاونت فرهنگی سپاه و مسئولیت‌های مختلف در سازمان اطلاعات سپاه از جمله نقش‌های مسئولیتی ایشان در سپاه بوده است که در همه این مسئولیت‌ها موفق و مؤثر بوده‌اند، همچنین آقای سراج نقش مؤثری در مقابله با فتنه‌ها، جهاد تبیین و روشنگری در مواجهه با انحراف‌های مختلف در مسیر انقلاب اسلامی علیه جبهه استکبار، جریان فتنه و انحراف داشتند. فقدان این سردار عزیز را به خانواده مکرم، بستگان محترم و همرزمان او در سپاه پاسداران انقلاب اسلامی تسلیت و تعزیت عرض نموده و از درگاه خدای قادر متعال برای او علو درجات و همنشینی با سید و سالار شهیدان حضرت اباعبدالله الحسین علیه السلام و رفقای شهیدش و برای همسر، فرزندان و خانواده مکرم صبر جمیل و اجر جزیل طلب می‌کنم. سرلشکر پاسدار حسین سلامیفرمانده‌کل سپاه پاسداران انقلاب اسلامی انتهای پیام/+"
3162527,ادعای عملیات اسرائیل در ایران نادرست است,۳۱ شهريور ۱۴۰۳ - ۱۴:۵۳,https://newsmedia.tasnimnews.com/Tasnim/Uploaded/Image/1402/03/10/1402031009412941727691154.jpg,به گزارش خبرنگار سیاسیخبرگزاری تسنیم، اخیراً نویسنده و مجری یکی از برنامه‌های اینترنتی گفته بود اسرائیل طی یک ماه اخیر در ایران عملیات داشته، اما پیگیری های خبرنگار تسنیم از منابع امنیتی حاکی از نادرست بودن این خبر است. این مجری گفته بود صهیونیستها در یک ماه اخیر در ایران دست به عملیاتی زدند که طی آن برخی به شهادت رسیدند و مقادیری سند هم ربوده شده است. او مدعی شد که اجازه انتشار این خبر در رسانه‌ها داده نشده است. و درباره منبع گفته های خود هم اعلام کرده بود که یک فرد اطلاعاتی این حرف را به او زده است! در همین رابطه منبع آگاه امنیتی در ادامه به تسنیم خاطرنشان کرد: تمامی فکتهای این خبر اشتباه است و معلوم نیست کدام منبع نامطلع چنین اطلاعاتی به ایشان داده است. این اظهارات خصوصاً پس از سلسله عملیات‌های تروریستی اخیر رژیم صهیونیستی در فلسطین ولبنان، بازخورد زیادی در فضای مجازی پیدا کرده است. انتهای پیام/
3162268,۲۳ موشک بالستیک در رژه تهران/ رونمایی از موشک جدید «جهاد»,۳۱ شهريور ۱۴۰۳ - ۰۸:۳۸,https://newsmedia.tasnimnews.com/Tasnim/Uploaded/Image/1403/06/31/1403063109341320631012324.jpg,به گزارش خبرنگار دفاعیخبرگزاری تسنیم، در جریان رژه امروز نیروهای مسلح که به مناسبت آغاز هفته دفاع مقدس در جوار حرم امام خمینی(ره) برگزار شد، 23 موشک بالستیک به نمایش درآمد که شامل 2 تیر موشک خیبرشکن، 2 تیر موشک فتاح، 4 تیر موشک حاج قاسم، 2 تیر موشک قدر اچ، 2 تیر موشک عماد، 3 تیر موشک خرمشهر، 4 تیر موشک سجیل و 4 تیر موشک جهاد می‌شد.  موشک جهاد، جدیدترین موشک بالستیک سوخت مایع نیروی هوافصای سپاه است که برای اولین بار در این رژه به نمایش درآمد. برد این موشک با سرجنگی جداشونده شدیدالانفجار، 1000 کیلومتر اعلام شده است.  انتهای پیام/
3162266,جدیدترین پهپاد انتحاری ایران با نام «شاهد B ۱۳۶» رونمایی شد,۳۱ شهريور ۱۴۰۳ - ۰۸:۲۴,https://newsmedia.tasnimnews.com/Tasnim/Uploaded/Image/1403/06/31/1403063109583869331013014.jpg,به گزارش خبرنگار دفاعیخبرگزاری تسنیم، جدیدترین پهپاد ساخت نیروهای مسلح کشورمان با نام شاهد B 136 در رژه نیروهای مسلح به نمایش درآمد.  شاهد یکی از مشهورترین خانواده های پهپادهای ایرانی ساخت نیروی هوافضای سپاه است که در انواع مدل های رزمی، شناسایی و انتحاری طراحی و تولید می شود. شاهد B 136 که در رژه نمایش داده شد، از نوع انتحاری است.  انتهای پیام/
3162254,پزشکیان: قدرت بازدارندگی موجب حفظ کشور شده است,۳۱ شهريور ۱۴۰۳ - ۰۷:۲۴,https://newsmedia.tasnimnews.com/Tasnim/Uploaded/Image/1403/06/31/1403063108465846531012034.jpg,به گزارش خبرنگار حوزه دولتخبرگزاری تسنیم، مسعود پزشکیان رئیس جمهور در سخنرانی رژه 31 شهرورماه نیروهای مسلح که صبح امرز  در جوار حرم امام خمینی (ره) در تهران برگزار شد، اظهار داشت: قدرت بازدارندگی ایران باعث شده که هیچ اهریمنی به خود اجازه ندهد به خاک عزیز ما تجاوز کند و ما قدرددان نیروهای مسلح کشورمان هستیم. پزشکیان افزود: بزرگ‌ترین فداکاری‌ها در طول سالهای دفاع مقدس رخ داد و این فداکاری‌ها بود که دشمن بعثی را از تجاوز به خاک ایران ناامید کرد. وی با بیان اینکه ارتش و نیرو‌های مسلح ما، همان‌طور که مولای متقیان حضرت علی (ع) فرموده‌اند، زینت و عزت سرزمین و باعث امنیت ایران بزرگ. هستند، گفت:  نیرو‌های زمینی، هوایی، دریایی و سپاه قدرتمند و تمامی کسانی که می‌توانستند از این کشور دفاع کنند، در دفاع مقدس به میدان آمدند و اجازه ندادند حتی یک وجب از خاک عزیزمان به دست دشمن بیفتد. رئیس جمهور تصریح کرد: با حضور نیرو‌های رزمنده، ارتش قهرمان و سپاه مقتدر، دنیا نتوانست مانع از ادامه مسیر انقلاب ما شود. امروز قدرت دفاعی و توان بازدارندگی ایران به جایی رسیده است که هیچ دشمنی حتی فکر تجاوز به خاک ما را در سر نمی‌پروراند.پزشکیان خاطرنشان کرد: این عزت و سربلندی به برکت رزمندگان، دانشمندان و نخبگان ما است که توانسته‌اند قدرت نظامی کشور را به حدی برسانند که دیگر به نیازی نداریم تا کسی ما را مسلح کند. وی ادامه داد: امروز با قدرت به دنیا اعلام می‌کنیم که علاوه بر دفاع از کشور خود، با وحدت و انسجام میان کشورهای اسلامی، می‌توانیم منطقه خود را در صلح و امنیت نگه داریم و عزت و سربلندی‌مان را به رخ جهانیان بکشیم. رئیس جمهور گفت: با همین اتحاد، می‌توانیم اسرائیل غاصب، خونخوار و جنایتکار را که به زن و مرد و کودک رحم نمی‌کند، به جای خود بنشانیم. اگر وحدت داشته باشیم و دست در دست هم دهیم، اسرائیل قادر نخواهد بود جنایت‌هایش را ادامه دهد. پزشکیان با تاکید بر اینکه امروز قدرت و بازدارندگی ایران ما باعث شده است هیچ اهریمنی به خود اجازه ندهد به خاک عزیز ما تجاوز کند، افزود: به وجود شما عزیزان افتخار می‌کنم و رهبر عزیز انقلاب با تدابیر حکیمانه و نگرش عمیق خود باعث عزت و سربلندی ملت ما است. انتهای پیام/
3162253,رژه ۳۱ شهریور نیروهای مسلح در تهران برگزار شد,۳۱ شهريور ۱۴۰۳ - ۰۷:۰۵,https://newsmedia.tasnimnews.com/Tasnim/Uploaded/Image/1403/06/31/1403063107070090431011934.jpg,به گزارش خبرنگار دفاعیخبرگزاری تسنیم، رژه 31 شهریور نیروهای مسلح به مناسبت آغاز هفته دفاع مقدس با حضور مسعود پزشکیان رئیس جمهور و فرماندهان عالیرتبه کشور در جوار حرم مطهر امام خمینی(ره) برگزار شد. در این مراسم علاوه بر رئیس جمهور، سردار سرلشکر محمد باقری رئیس ستاد کل نیروهای مسلح، امیر سرلشکر سید عبدالرحیم موسوی فرمانده کل ارتش جمهوری اسلامی، سردار سرلشکر حسین سلامی فرمانده کل سپاه پاسداران انقلاب اسلامی، سرلشکر رحیم صفوی مشاوره عالی فرمانده معظم کل، امیر عزیز نصیر زاده وزیر دفاع و پشتیبانی نیروهای مسلح، امیر کیومرث حیدری فرمانده نیروی زمینی ارتش، امیر صباحی فر فرمانده نیروی پدافند هوایی ارتش، سردار امیر علی حاجی زاده فرمانده هوا فضای سپاه و سردار رادان فرمانده فرماندهی کل کشور حضور داشتند. در این مراسم و پس از سخنان رئیس جمهور، یگان‌های پیاده نیروهای زمینی، هوایی، پدافند و دریایی ارتش، یگان‌های پیاده زمینی، دریایی، هوافضا و بسیج سپاه پاسداران و یگان‌های فرماندهی انتظامی کشور از مقابل جایگاه رژه رفتند. انتهای پیام/
3162147,شایعه ترور جانشین فرمانده نیروی قدس کذب است,۳۰ شهريور ۱۴۰۳ - ۱۹:۱۲,https://newsmedia.tasnimnews.com/Tasnim/Uploaded/Image/1402/04/24/1402042409560139127946424.jpg,منابع آگاه به تسنیم گفتند که خبرسازی برخی رسانه‌های عبری مبنی بر شهادت محمدرضا فلاح‌زاده جانشین نیروی قدس سپاه پاسداران در حمله تروریستی امروز رژیم صهیونیستی به جنوب بیروت کذب محض است.  پیش از این برخی از رسانه های صهیونیستی با انتشار اخباری دروغین مدعی ترور جانشیین نیروی قدسسپاه پاسداران در حمله امروز به ضاحیه بیروت شده بودند. انتهای پیام/
3161797,رضا پهلوی رسماً صهیونیست شد!,۲۹ شهريور ۱۴۰۳ - ۲۲:۵۳,https://newsmedia.tasnimnews.com/Tasnim/Uploaded/Image/1403/02/03/1403020311195945829862894.jpg,به گزارش گروه سیاسیخبرگزاری تسنیم، مثال دم دستی و ملموس برای مردم کشور، گروهک منافقین بودند که سال 1365 در پی فراخوان رجوی به نیروهای سازمان و خروج از فرانسه، علیه مردم ایران با صدام همپیمان شدند و تا زمان فروپاشی رژیم بعث، دنباله رو سیاست‌های دیکتاتور عراق بودند. حالا در کنار منافقین، عنصر دیگری هم هست که اگرچه با منافقین در ظاهر تعارض مناقع دارد اما در خیانت به ایران دارای فصل مشترک اند. رضا پهلوی اوایل سال گذشته و بعد از به نتیجه نرسیدن همه تلاش‌های او و سایر اعضای جبهه ضد ایرانی به اراضی اشغالی سفر کرد و در دیدار با نتانیاهو نشان داد که از سمت کلیدی‌ترین دشمن ایران حمایت می‌شود. بعد از طوفان الاقصی و حملات وحشیانه رژیم صهیونیستی به غزه و گسترش احیاسات ضد اسرائیلی در سرتا سر جهان، مواضع و واکنش‌های رضا پهلوی هم ضد ایرانی‌تر و اسرائیل‌پسندتر می‌شد. پیام‌های وی در ماجرای حمله به کنسولگری ایران در دمشق، عملیات وعده صادق و ترور شهید هنیه در تهران، کاملا در حمایت از صهیونیست‌ها صادر می‌شد‌. اکنون بعد از جنایت اخیر اسرائیل در لبنان، رضا پهلوی هم در حمایت از صهیونیست‌ها رادیکال‌تر وارد میدان شده و از حالت پیاده نظام خارج و خود را رسماً یک صهیونیست می‌داند.  نمونه اخیر سخنرانی او در اجلاس سالانه شورای اسرائیلی آمریکاست که یکی از اعضای آن دونالد ترامپ و دوجین چهره‌های ضدایرانی هستند. انتهای پیام/
3161766,پیام سردار سلامی به سیدحسن نصرالله,۲۹ شهريور ۱۴۰۳ - ۱۹:۳۸,https://newsmedia.tasnimnews.com/Tasnim/Uploaded/Image/1403/06/29/1403062919060691231006794.png,به گزارش گروه دفاعیخبرگزاری تسنیم، فرمانده کل سپاه طی پیامی به رهبر مقاومت لبنان جنایت اخیر رژیم صهیونیستی را محکوم کرد. بسم الله الرحمن الرحیموَ قُل لِلَّذِینَ لَا یُومِنُونَ اِعمَلُوا عَلیَ مَکَانَتِکُم اِنّا عَمِلُونَ . وَانتَظِروا اِنّا مُنتَظِرونَآیات 121 و 122 سوره مبارکه هودبرادر عزیز و مجاهد نستوه، حضرت حجه الاسلام والمسلمین جناب سید حسن نصرالله دامت برکاته، دبیرکل محترم حزب الله و رهبر مقاومت لبنان؛با اهداء سلام و تحیات؛با عرض تبریک ولادت نبی مکرم اسلام پیامبر اعظم و صادق آل محمد علیهما السلام و هفته وحدت مسلمین جهان.خداوند متعال این نعمت خاص را به جنابعالی و رزمندگان مقاومت و مردم بزرگ لبنان ارزانی داشته است تا در راه دفاع از مظلومین فلسطین عزیز و به‌خصوص پولاد مردان و بزرگ زنان غزه، بدون اندکی درنگ، با جسم و روح و جان عزیزان خود به میدان بیایید و صحنه جنایت دد منشانه و ذلیلانه صهیونیست های بی آبرو را به گلستان معطر مقاومت، موفقیت و ظفر مردان عزتمند الهی تبدیل کنید. وقتی شما بنیان های امنیتی، اطلاعاتی و نظامی جنایتکاران در اعماق رژیمی خائن و غاصب را به‌خصوص طی حدود یک سال اخیر و ‌به‌ویژه در جریان عملیات اربعین به لرزه در آورده اید، دشمن ناتوان از مصاف رودررو، به ارتکاب جنایت در پشت جبهه و بزرگ نمایی دستاورد جنایت دست می زند تا بلکه مرگ خود را به تاخیر بیاندازد و رسوایی شکست های پیاپی خویش را از انظار جهانیان مخفی سازد. این خود شکست بزرگ جدیدی است و خداوند در کمین جنایتکاران است. اینجانب و سایر برادران رزمنده شما در سپاه پاسداران انقلاب اسلامی و ملت بزرگ ایران، ضمن تبریک مجاهدت های فراوان شما در اشرف المصاف با رژیم جنایتکار صهیونیستی و اهداء سلام به روان پاک شهدای رخداد اخیر و تبریک و تسلیت به خانواده های معظم آنان، شفای عاجل مجروحان و مصدومان عزیز را از خداوند متعال مسئلت می نماید. بدون تردید دشمن ذلیل که پس از نزدیک به یک سال جنگ و توسل به انواع جنایت و علی‌رغم برخورداری از حمایت های جاهلانه و بی دریغ دولت های غربی، به هیچکدام از اهداف خود در جنگ غزه نرسیده و در مرکز، شمال، شرق و جنوب زیر ضربات هر روزه مقاومت قرار گرفته و به محاصره آن در آمده است، از حملات گسترده تروریستی جدید در روزهای سه شنبه و چهارشنبه این هفته، از طریق پیجرها و سامانه های الکترونیکی علیه زنان، مردان و کودکان لبنان شریف به جایی نخواهد رسید. اینجانب ضمن محکومیت این جنایت تروریستی رژیم اشغالگر که منجر به شهادت و جراحت جمعی از مردم لبنان عزیز و مجاهدانی از حزب الله مقاوم گردید، این گونه اقدام‌های تروریستی که بدون تردید از سر استیصال و شکست‌های پیاپی رژیم صهیونیستی بوده، به زودی با پاسخ کوبنده جبهه مقاومت، شاهد نابودی کامل این رژیم سفاک و جنایتکار خواهیم بود.  وَ اِنَّ جُندَنَا لَهُمُ الغَلِبُونَفرمانده کل سپاه پاسداران انقلاب اسلامیسرلشکر پاسدار حسین سلامی انتهای پیام/
3161716,عضو رهبری و فرمانده برجسته نظامی کومله به هلاکت رسید,۲۹ شهريور ۱۴۰۳ - ۱۷:۱۱,https://newsmedia.tasnimnews.com/Tasnim/Uploaded/Image/1403/09/21/1403092111100320231653282.jpg,به گزارش گروه سیاسیخبرگزاری تسنیم، ریبوار کریمیان عضو کمیته رهبری و فرمانده برجسته نظامی کومله که در قالب تیم ترور قصد ورود به کشور را داشت در کمین نیروهای امنیتی و نظامی گرفتار و به هلاکت رسید.   انتهای پیام/
3161630,عیادت فرمانده سپاه از سفیر ایران و مجروحان لبنانی,۲۹ شهريور ۱۴۰۳ - ۱۴:۳۵,https://newsmedia.tasnimnews.com/Tasnim/Uploaded/Image/1403/06/29/1403062914344883531005294.jpg,به گزارش گروه دفاعیخبرگزاری تسنیم، سردار سرلشکر حسین سلامی فرمانده کل سپاه با حضور در یکی از بیمارستان‌های تهران از مجتبی امانی سفیر جمهوری اسلامی ایران و تعدادی از مجروحان حمله تروریستی وحشیانه رژیم صهیونیستی در لبنان از جمله سه کودک3، 7 ، 11 ساله این حادثه عیادت کردند. 95 نفر از مصدومان حادثه تروریستی لبنان، برای ادامه روند درمان وارد کشور شدند. طی عملیات تروریستی رژیم صهیونیستی شمار زیادی از پیجرها و وسایل ارتباطی در لبنان منفجر شد که منجربه شهادت و زخمی شدن تعداد زیادی از مردم لبنان شده بود و برخی از آنها برای مداوا به تهران منتقل شدند. . . انتهای پیام/
3161443,هشدار ستادکل به آمریکا و اسرائیل: خونخواهی هنیه قطعی است,۲۹ شهريور ۱۴۰۳ - ۱۰:۳۵,https://newsmedia.tasnimnews.com/Tasnim/Uploaded/Image/1403/09/21/1403092111100320231653282.jpg,به گزارش گروه دفاعیخبرگزاری تسنیم، ستاد کل نیروهای مسلح به مناسبت فرا رسیدن هفته دفاع مقدس بیانیه‌ای صادر کرد. متن این بیانیه به شرح ذیل است: تاریخ سراسر افتخار و غرورآفرین انقلاب اسلامی،  مملو از برگ‌های زرین غیرت و افتخار فرزندان این سرزمین مقدس است که دفاع مقدس همچون نگین درخشان بر تارک آن نقش بسته و فرصت مغتنمی را پدید آورده تا با  بازگویی و واکاوی حماسه عظیم ایثار و رشادت دلاور مردان برومند وطن، به آحاد جامعه و بویژه نسل جوان  امروز خاطر نشان سازد که افسانه شکست ناپذیری و هیمنه پوشالی استکبار جهانی از همان سال‌های نخست پیروزی شکوهمند انقلاب اسلامی رقم خورده است. ایستادگی هشت ساله و مقاومت نستوه ملت ایران و دستیابی به پیروزی‌ها و موفقیت‌های بی شمار در این رخداد عظیم دفاعی در برابر دنیای استکبار، حاصل وحدت، یکدلی، اعتماد به نفس و اراده راسخ و ایمان محکم جان بر کفان ارتش حزب الله و غیورمردان سپاه اسلام و بسیجیان پاک دل و مرزبانان آزاده ای است که با ابتکارات و خلاقیت سنگر سازان بی سنگر و بی ادعای جهاد سازندگی و کمک‌های مردمی، در سایه رهنمودها و رهبری داهیانه بنیانگذار کبیر انقلاب اسلامی حضرت امام خمینی (ره) و خلف صالح ایشان مقام معظم رهبری و فرماندهی کل قوا حضرت آیت الله العظمی امام خامنه ای (مد ظله العالی) شکل گرفته و به الگویی بارز برای مقاومت و  ایستادگی در برابر زیاده خواهی‌های دشمنان اسلام و انقلاب اسلامی در میدان های سخت دفاعی و نظامی و جنگ شناختی امروزی تبدیل شده است. اکنون پس از گذشت سال‌ها از حماسه عظیم و معجزه‌گون دفاع مقدس، آموخته‌ها و دستاوردهای عظیم و برکات اعجاب آور آن، نه تنها در بالندگی و کسب پیشرفت‌های خیره کننده کشور در عرصه‌های مختلف دفاعی، علمی، فرهنگی، اقتصادی و فناوری آشکار شده، که به عنوان مصداق و نماد بارز مقاومت، ایستادگی و بازدارندگی در برابر جبهه‌های ضد استکباری و ضد صهیونیستی برای جبهه مقاومت در یمن، لبنان و فلسطین اشغالی تبدیل گشته است. نظام سلطه و رژیم جعلی و کودک کش صهیونیستی باید بدانند که دفاع مقدس و میراث شهیدان والا مقام، این انقلاب شکوهمند و فرزندان انقلابی و جهادی آن را برای همیشه تاریخ بیمه و بیدار کرده است و کافی است برای درک این حقیقت نقبی به تاریخ شکومند انقلاب اسلامی بزنند و واقعیت‌ها را بنگرند که ایران اسلامی علیرغم طراحی تمامی نقشه‌های شوم و خبیثانه و سناریوهای فتنه انگیز و کینه توزانه آنان از تهدید و تهاجم تا تحریم و فتنه، سربلند و سرافراز در مسیر اعتلای نظام مقدس جمهوری اسلامی و استمرار حکومت صالحان در تحقق عدالت و آزادگی برگرفته از مبانی و آموزه‌های ناب اسلام محمدی (ص) گام برمی‌دارد. به آمریکای جنایتکار و رژیم دست‌نشانده جعلی آن در منطقه هشدار می‌دهیم همانطور که در واقعه شهادت مظلومانه سید شهیدان جبهه مقاومت حاج قاسم عزیز و عملیات تروریستی علیه کنسولگری ایران در کشور سوریه انتقام سخت و وعده صادق خود را محقق ساخته است گذر زمان بر اراده جمهوری اسلامی ایران مبنی بر خونخواهی ترور ناجوانمردانه شهید اسماعیل هنیه خللی ایجاد نخواهد کرد و رژیم صهیونیستی کودک کش باید تاوان اشتباه احمقانه و رذیلانه خود و زیاده خواهی نظام سلطه را بدهد. اقدامات وحشیانه رژیم صهیونیستی در کشتار مردم بی دفاع و کودکان بی‌آزار غزه و حمایت‌های کورکورانه آمریکا و کشورهای غربی نشان می‌دهد که تمامی کنوانسیون‌ها و معاهدات بین‌المللی و نهادها و سازمان‌های حقوق بشری و به ویژه سازمان ملل نمی‌توانند در برابر ظلم و جنایت این رژیم و طرفداری نظام سلطه از آن  ضمانت اجرایی در محکومیت و پاسخگو کردن آنان داشته باشد و لذا در چنین اوضاع و احوالی با وجود حاکمیت نظام قانون جنگل، کشورهای اسلامی، مستقل و آزادی‌خواه باید با همبستگی و اتحاد به تقویت قدرت بازدارندگی خود بیاندیشند. نیروهای مسلح جمهوری اسلامی ایران با گرامیداشت یاد و خاطره شهیدان والا مقام و ایثارگران سرافراز و ادای احترام به جایگاه رفیع خانواده‌های این عزیزان، ضمن تجدید بیعت با فرماندهی معظم کل قوا حضرت امام خامنه‌ای (مد ظله العالی) در راستای نیل به اهداف و آرمان‌های مقدس و والای بنیانگذار کبیر انقلاب اسلامی ایران به ملت نستوه  و بیدار ایران اسلامی، اطمینان خاطر می‌دهند که با صلابت و آمادگی روزافزون و تقویت مولفه‌های قدرت و بازدارندگی فعال، همچنان مسیر رشد و تعالی خود را برای ساختن فرداهای توأم با آرامش و امنیت پایدار برای فرزندان این مرز و بوم با اراده پولادین و عزمی راسخ می پیمایند. انتهای پیام/
3161186,اختصاصی| هیچ نیروی سپاه در ماجرای پیجرها شهید نشده است,۲۸ شهريور ۱۴۰۳ - ۱۶:۲۷,https://newsmedia.tasnimnews.com/Tasnim/Uploaded/Image/1403/01/14/1403011409340992729722454.png,سردار علی‌محمد نائینی سخنگوی سپاه پاسداران انقلاب اسلامی در گفتگو باخبرگزاری تسنیماعلام کرد که برخلاف شایعات بعضی رسانه‌ها و حساب‌های فضای مجازی، هیچ‌کدام از نیروهای سپاه پاسداران در حمله تروریستی اخیر که از طریق پیجرها صورت گرفت به شهادت نرسیده است. انتهای پیام/
3161167,مدال آوران جانباز ارتش تجلیل شدند,۲۸ شهريور ۱۴۰۳ - ۱۶:۰۴,https://newsmedia.tasnimnews.com/Tasnim/Uploaded/Image/1403/06/28/1403062816033520130999514.jpg,به گزارشخبرگزاری تسنیمبه نقل از روابط عمومی نیروی زمینی ارتش، در آستانه فرارسیدن چهل و چهارمین سالروز هفته دفاع مقدس مسابقات ورزشی جانبازان نیروهای چهارگانه ارتش در رشته های پرتاب توپ در حلقه ،دوومیدانی، دارت، تنیس روی میز  و ویلچررانی  به میزبانی مدیریت حفظ آثار و نشر ارش های دفاع مقدس نیروی زمینی در مرکز آموزش پشتیبان نزاجا برگزار شد. سرهنگ محسن صادق‌نیا مدیر حفظ آثار و نشر ارزش های دفاع مقدس نزاجا  و رئیس هیات ورزش جانبازان کل ارتش در ابتدای این مراسم با بیان اینکه  نیروی زمینی ارتش برنامه‌های متنوع و متعددی را جهت گرامیداشت هفته دفاع مقدس و هفته وحدت تدارک دیده است تا ضمن تجلیل از مجاهدان عرصه حماسه و خون، از ظرفیت، تجربه و جسارت جانبازان و الگوهای جبهه‌های سخت، در عرصه جنگ نرم نیز بهره‌برداری شود، گفت:نیروی زمینی ارتش افتخار دارد به مناسبت فرارسیدن چهل و چهارمین سالروز هفته دفاع مقدس، برنامه‌های متنوعی را در راستای تجلیل از این ایام فرخنده و گران‌قدر، برنامه‌ریزی و عملیاتی کند که برگزاری مسابقات ورزشی ویژه جانبازان نیروهای تابعه ارتش جمهوری اسلامی ایران، از جمله برنامه‌های تدارک دیده شده در این راستا است. وی افزود: به همین سبب، نیروی زمینی ارتش ضمن دعوت از جانبازان ویلچری، قطع نخاع و بصیر (دو چشم نابینا) تمامی نیروهای چهارگانه ارتش و میزبانی شایسته از آنان در مرکز آموزش و پشتیبانی شهید فیض‌الله امانی، اقدام به برگزاری مسابقات ورزشی، مختص جانبازان ارتش کرده است. مدیر حفظ آثار و نشر ارزش‌های دفاع مقدس نزاجا با اشاره به جایگاه رفیع جانبازان در نظام جمهوری اسلامی ایران، تصریح کرد: جانبازان قهرمانان واقعی نظام اسلامی هستند و باید از این عزیزان افتخارآفرین در دوران هشت سال دفاع مقدس و جبهه‌های جنگ سخت، به شایستگی تقدیر کرد تا علاوه بر پای کار آوردن دوباره این قهرمانان در حیطه‌‌های ورزشی و اجتماعی، از ظرفیت، تجربه و جسارت آنان برای تقویت و توسعه روزافزون جبهه‌های جنگ نرم، در جهت الگوسازی درست و ترویج الگوهای واقعی بهره‌مند شد. وی با اشاره به در پیش بودن هفته وحدت و دفاع یکپارچه تمامی آحاد جامعه در دفاع از میهن اسلامی، تأکید کرد: یکی از دلایل انتخاب مرکز آموزش و پشتیبانی نزاجا به عنوان میزبان مسابقات جانبازان ارتش، آن است که این مرکز، مزین به نام پر افتخار شهید فیض‌الله امانی، از شهدای اهل سنت کردستان است. وی ادامه داد: همان‌طور که ارتش، صداقت خود در تحقق شعار «ارتش فدای ملت» را بارها به اثبات رسانده است، این بار نیز در آستانه هفته وحدت، در محلی گردهم‌ آمده‌ایم که به نام یکی از شهدای معزز انقلاب متبرک شده است تا از این طریق بتوان هم به صورت نمادین و هم به نحوی عملی، بر گرامیداشت هفته دفاع مقدس و هفته وحدت، تأکید کرد. سرهنگ صادق‌نیا در بخش دیگری از سخنان خود، با اشاره به برنامه‌های تدارک دیده شده در رابطه با هفته دفاع مقدس از سوی نیروی زمینی ارتش، اظهار کرد: اعزام کاروان سیاحتی خانواده‌های معظم شهدا و جانبازان به اردوگاه «خرزآباد» و «گوهرباران» شهرستان ساری (واقع در استان مازندران) به استعداد حدود 600 نفر، برگزاری مصاحبه‌های رادیویی زنده در محل موزه دفاع مقدس نیروی زمینی ارتش، برپایی یادواره‌ها، همایش‌ها و آیین‌های دیدار و دلجویی از خانوده‌های معظم شهدا، جانبازان و ایثارگران ارتش در سراسر ایران اسلامی و برگزاری مسابقات ورزشی با محوریت قرارگاه‌ها و یگان‌های نزاجا، توسط مدیریت‌های حفظ آثار و نشر ارزش‌های دفاع مقدس استان‌ها، بخشی از برنامه‌هایی هستند که نیروی زمینی ارتش برای گرامیداشت این هفته تدارک دیده است. رئیس هیات ورزش جانبازان کل ارتش در پایان خاطر نشان کرد: مسابقات ورزشی جانبازان ارتش در رشته‌های ویلچررانی (در دو کلاس)، پرتاب توپ به حلقه، دو میدانی، بسکتبال و پرتاب دارت، برگزار و عزیزان ویلچری، قطع نخاعی و بصیر حائز مقام‌های برتر در این دور از مسابقات، احکام قهرمانی خود را از طرف سازمان تربیت بدنی آجا و هیئت ورزش جانبازان ارتش دریافت کردند. لازم به ذکر است این مراسم با حضور امیر سرتیپ دوم فولادی رئیس حفظ آثار و نشر ارزش های دفاع مقدس ارتش، امیر سرتیپ دوم امیدی رییس سازمان تربیت بدنی ارتش و سرهنگ محسن صادق نیا مدیر حفظ آثار و نشر ارزش های دفاع مقدس ارتش برگزار شد. انتهای پیام/
3161076,تکذیب ادعای دادستان اوکراین در آموزش پهپادی ایران به روسیه,۲۸ شهريور ۱۴۰۳ - ۱۴:۳۸,https://newsmedia.tasnimnews.com/Tasnim/Uploaded/Image/1403/06/28/1403062814364461130998834.jpg,به گزارش گروه دفاعیخبرگزاری تسنیم، یک منبع آگاه در نیروهای مسلح جمهوری اسلامی ایران ادعای دادستان اوکراین مبنی بر مشارکت ایران در آموزش پهپاد به نیروهای روسیه را تکذیب کرد و آن را توطئه برخی از کشورهای غربی و اروپایی برای توجیه دخالت مستقیم خود در مناقشه بین روسیه و اوکراین ارزیابی کرد. این مقام آگاه با اشاره به پایبندی جمهوری اسلامی ایران به اصل بی‌طرفی در اختلافات و مناقشات بین روسیه و اوکراین که همواره توسط مقامات سیاسی و نظامی مورد تأکید قرار گرفته است، عنوان کرد: عباس شریفی به‌همراه 7 نفر دیگر با هدف نظارت و ارزیابی عملکرد تیم ایرانی شرکت‌کننده در مسابقات نظامی بین‌المللی 2022 روسیه بیاتلون تانک (2022 INTERNATINAL ARMY GAMES) از 15 تا 21 آگوست به‌مدت 7 روز در حومه شهر مسکو منطقه آلابینو (محل مسابقات) حضور داشته و پس از آن از روسیه خارج و به ایران مراجعت کرده است. وی ادامه داد: در این مسابقات بیش از 20 کشور جهان از جمله چین، مغولستان، ویتنام، ونزوئلا، جمهوری آذربایجان، ایران و... شرکت کرده‌اند که اسناد و سوابق شفاف و غیر قابل خدشه در این خصوص نیز موجود است. این مقام آگاه نظامی تصریح کرد: عباس شریفی ناظر و ارزیاب تیم ایرانی شرکت‌کننده در مسابقات یاد شده بوده است و هیچ یک از همراهان ایشان نیز از مسکو خارج نگردیده و در شبه‌جزیره کریمه حضوری نداشته‌اند، لذا ادعاهای مطرح‌شده توسط برخی از کشورهای غربی و رسانه‌های معاند با جمهوری اسلامی ایران فاقد هرگونه اعتبار است و بهانه‌ای برای خبرسازی، شایعه‌افکنی و توجیه دخالتهای مستقیم کشورهای غربی به‌ویژه آمریکا و انگلیس و دامن زدن به اختلافات در آن منطقه است و هیچ‌گونه سند، قرائن و شواهدی بر چنین ادعای کذبی وجود ندارد. این مقام آگاه نظامی افزود: بنابراین تأکید می‌گردد سیاست ایران همچون گذشته همواره بر اصل بی‌طرفی و نفی هرگونه جنگ و خشونت بوده است و تنها راه‌حل پایان مناقشات را از طریق اقدامات دیپلماتیک و گفتگو، امکان‌پذیر می‌داند و دخالت کشورهای غربی، فرامنطقه‌ای و استعمارگر در درگیری میان روسیه و اوکراین را به‌نفع هیچ یک از طرفین نمی‌داند. انتهای پیام/+
3160722,دیدار فرمانده نیروی زمینی ارتش با معاون اجرایی رئیس‌جمهور,۲۸ شهريور ۱۴۰۳ - ۰۹:۵۶,https://newsmedia.tasnimnews.com/Tasnim/Uploaded/Image/1403/09/21/1403092111100320231653282.jpg,به گزارش حوزه دولتخبرگزاری تسنیم، امیر کیومرث حیدری فرمانده نیروی زمینی ارتش به‌همراه امیر خلبان یوسف قربانی معاون هماهنگ‌کننده این نیرو با محمدجعفر قائم‌پناه معاون‌ اجرایی رئیس‌جمهور و سرپرست نهاد ریاست جمهوری دیدار و گفت‌وگو کردند. انتهای پیام/
3160545,ششمین یادواره شهدای مدافع حرم و فاتحین برگزار می‌شود,۲۷ شهريور ۱۴۰۳ - ۱۹:۲۳,https://newsmedia.tasnimnews.com/Tasnim/Uploaded/Image/1403/05/29/1403052909502948830802564.jpg,به گزارش گروه دفاعیخبرگزاری تسنیم، همزمان با برگزاری سومین رزمایش نبی‌اکرم(ص)، ششمین یادواره شهدای مدافع حرم و امنیت یگان ویژه فاتحین 29 شهریور با حضور خانواده معظم شهدا برگزار می‌شود. سیدمحمود هاشمی، فرمانده یگان ویژه فاتحین سپاه تهران بزرگ با اعلام این خبر گفت: هدف از برگزاری این یادواره بزرگداشت همسنگران و تجدید میثاق با شهدای گرانقدر این یگان برشمرد است. وی افزود: برپایی چنین رویدادی موجب گسترش فرهنگ شهادت، ایثار و مقاومت در جامعه می‌شود. هاشمی با تاکید بر ضرورت انتقال پیام و آرمان‌های شهدا به نوجوانان و جوانان کشور گفت: برگزاری یادواره شهدا باعث زنده نگه داشتن فرهنگ ایثار و شهادت و فرصت مناسبی برای معرفی الگویی ماندگار به اقشار مختلف جامعه است. فرمانده یگان ویژه فاتحین تهران بزرگ اظهار داشت: در همین راستا ششمین یادواره شهدای مدافع حرم و امنیت یگان ویژه فاتحین 29 شهریورماه پس از نماز مغرب و عشا با حضور فرماندهان ارشد سپاه پاسداران انقلاب اسلامی در محل برگزاری رزمایش سراسری نبی اکرم(ص) برگزار خواهد شد. هاشمی گفت: تشییع شهید گمنام، اجرای گروه سرود و نمایش، تقدیر از خانواده شهدای فاتحین، روایت‌گری و... از جمله برنامه‌های پیش‌بینی شده در زمان برگزاری این یادواره خواهد بود. انتهای پیام/
3160017,سیاری: پاسخ شهادت هنیه قطعی‌ است اما اعلام نمی‌کنیم,۲۷ شهريور ۱۴۰۳ - ۰۹:۳۲,https://newsmedia.tasnimnews.com/Tasnim/Uploaded/Image/1401/10/08/1401100818010751526735644.jpg,به گزارش گروه دفاعیخبرگزاری تسنیم، امیر دریادار حبیب الله سیاری رئیس ستاد و معاون هماهنگ کننده ارتش جمهوری اسلامی ایران که به منظور شرکت در اجلاس امنیتی شیانگ‌شان پکن به عنوان نماینده کشورمان به کشور چین سفر کرده است، در ادامه حضور خود در پکن، در گفتگو با شبکه «CMG» چین با اشاره به عملیات وعده صادق اظهار داشت: عملیات وعده صادق که انجام دادیم، گفتیم این فقط برای نشان دادن توانمندی ایران برای آسیب رساندن به رژیم صهیونیستی است. رئیس ستاد ارتش تاکید کرد: اما ببینید آمریکا، فرانسه، آلمان، انگلیس و اردن، همگی آمدند و همه سامانه‌های پدافند هوایی خود را به کار گرفتند و به کمک گنبد آهنین رژیم صهیونیستی رفتند تا بتوانند در مقابل حمله ایران مقاومت کنند. اما سوال اینجاست، آیا آنها می‌توانند همیشه این آمادگی را داشته باشند که در برابر حملات غافلگیرانه ما اقدام کنند؟ نمی‌توانند. دریادار سیاری با اشاره موضوع انتقام خون شهید هنیه، تصریح کرد: اگر بخواهیم بعد از شهادت هنیه جواب دهیم که گفته‌ایم جواب می‌دهیم اینطور نیست که این بار اعلام کنیم. می‌دانید بعد از آن بیش از ده‌ها پیام از غرب و آمریکا آمد که از ما خواستن جواب ندهیم اما، ما جوابمان را می‌دهیم و جواب شهید کردن هنیه قطعی است، اما زمانش در اختیار ما است و این جواب باید با تدبیر و حکیمانه باشد. انتهای پیام/
3159361,دیدار فرماندهان نیروی زمینی سپاه با وزیر کشور,۲۶ شهريور ۱۴۰۳ - ۰۹:۴۸,https://newsmedia.tasnimnews.com/Tasnim/Uploaded/Image/1403/09/21/1403092111100320231653282.jpg,به گزارش حوزه دولتخبرگزاری تسنیم، سردار محمد پاکپور فرمانده نیروی زمینی سپاه پاسداران و جمعی از فرماندهان این نیرو روز یکشنبه با حضور در وزارت کشور با اسکندر مومنی وزیر کشور دیدار و گفت‌وگو کردند. مومنی در این دیدار با اشاره به فعالیت‌های ارزنده سپاه پاسداران انقلاب اسلامی در عرصه‌های نظامی و سازندگی، نقش نیروی زمینی سپاه در برقراری امنیت مرزها را بسیار مهم ارزیابی کرد. سردار پاکپور نیز در این دیدار با تبریک آغاز بکار مومنی در وزارت کشور، آمادگی این نیرو را برای همکاری با وزارت کشور در حوزه‌های تامین امنیت مرزها اعلام کرد. انتهای پیام/
3158853,دیدار امیر سیاری با معاون وزیر دفاع روسیه,۲۵ شهريور ۱۴۰۳ - ۱۱:۳۸,https://newsmedia.tasnimnews.com/Tasnim/Uploaded/Image/1403/06/25/1403062511352270630975064.jpeg,به گزارش گروه دفاعیخبرگزاری تسنیم، امیر دریادار حبیب الله سیاری رئیس ستاد و معاون هماهنگ کننده ارتش جمهوری اسلامی ایران که به منظور شرکت در اجلاس امنیتی شیانگ‌شان پکن به عنوان نماینده کشورمان به کشور چین سفر کرده، در دیدار با «الکساندر فومین» معاون وزیر دفاع فدراسیون روسیه با بیان اینکه دریای خزر دریای صلح و دوستی است، بر ضرورت اهتمام کشورهای حاشیه دریای خزر برای مشارکت در تامین امنیت جمعی این دریا بدون نیاز به حضور بیگانگان تأکید کرد. بر اساس این گزارش، توسعه همکاری در حوزه دریایی (در شمال و جنوب) نظیر گشت دریایی مشترک و برگزاری رزمایش‌های تخصصی مرکب از دیگر موارد مطرح شده در این دیدار بود.همچنین در این دیدار، دو طرف بر ارتقاء تعاملات در موضوعات آموزشی از جمله تبادل استاد و دانشجو تأکید داشتند. ضرورت تقویت راه‌های گسترش همکاری و حفظ منافع راهبردی دو کشور در بهره‌برداری از کریدور شمال- جنوب از دیگر موارد مطرح شده در این دیدار بود. انتهای پیام/
3158632,پنجمین ماموریت فضایی «وهب»,۲۴ شهريور ۱۴۰۳ - ۲۲:۱۳,https://newsmedia.tasnimnews.com/Tasnim/Uploaded/Image/1403/06/24/1403062422132042030973244.jpg,به گزارش خبرنگار دفاعیخبرگزاری تسنیم، موتور مرحله سوم ماهواره‌برهای قاصد و قائم نیروی هوافضای سپاه که از سال 1399 تاکنون، پنج تزریق موفق ماهواره‌های (نور1،2،3، ثریا و چمران1) در مدارهای 430 تا 750 کیلومتری را در کارنامه خود ثبت کرده، وهب نام دارد.این موتور از نوع سوخت جامد کروی بوده و به رانشگرهای کوچک و بسیار دقیقی برای تنظیم زاویه تزریق ماهواره در مدار مورد نظر مجهز است.صبح امروز ماهواره چمران 1 توسط ماهواره‌بر قائم100 نیروی هوافضای سپاه با موفقیت پرتاب و در مدار قرار گرفت.انتهای پیام/
3158580,بازدید دریادار سیاری از دانشگاه عالی دفاع ملی چین,۲۴ شهريور ۱۴۰۳ - ۱۹:۲۶,https://newsmedia.tasnimnews.com/Tasnim/Uploaded/Image/1403/06/24/1403062419255670930972294.jpeg,به گزارش گروه دفاعیخبرگزاری تسنیم، امیر دریادار حبیب الله سیاری رئیس ستاد و معاون هماهنگ کننده ارتش جمهوری اسلامی ایران که به منظور شرکت در اجلاس امنیتی شیانگ‌شان پکن به عنوان نماینده کشورمان به کشور چین سفر کرده است، در ادامه حضور خود در پکن، ضمن بازدید از دانشگاه عالی دفاع ملی در نشست اندیشکده نظامی چین شرکت کرد. بر اساس این گزارش، در دانشگاه عالی دفاع ملی چین، ابعاد مبانی امنیت شامل امنیت داخلی و خارجی کشورها و همچنین آخرین وضعیت منطقه غرب آسیا مورد بررسی قرار گرفت. در ادامه و طی نشست با اعضای اندیشکده نظامی چین، دفاع و امنیت به عنوان یکی از دغدغه‌های اصلی هر نظام سیاسی مطرح و به بحث و بررسی در خصوص انواع تهدیدها و مسائلی که امنیت جهانی را تهدید می‌کند پرداخته شد. انتهای پیام/
3158421,صالحی: نظام تامین مالی دانشگاه‌ها باید متحول شود,۲۴ شهريور ۱۴۰۳ - ۱۵:۰۶,https://newsmedia.tasnimnews.com/Tasnim/Uploaded/Image/1403/10/01/1403100114135860231722872.jpg,به گزارش خبرنگار دانشگاهخبرگزاری تسنیم، پیمان صالحی معاون پژوهشی وزارت علوم در اجلاس روسای دانشگاه‌ها که امروز در دانشگاه شهید بهشتی برگزار شد، گفت: در برنامه هفتم توسعه رسیدن به رتبه علمی 14 برای ایران پیش‌بینی شده است. نمودار رتبه علمی نشان می‌دهد در دوره‌ای بیشترین شتاب رشد علمی را داشتیم ولی در سال‌های اخیر نمودار روند رشد علمی ثابت مانده است. در حال حاضر در پایگاه اطلاع‌رسانی وب آو ساینس رتبه 17 و در اسکوپوس رتبه 16 را داریم. ترکیه، برزیل، هلند و عربستان سعودی کشورهایی هستند که در رتبه بندی اطراف ما قرار دارند. وی با اشاره به کاهش رشد علمی در دانشگاه‌های آزاد، وزارت علوم و وزارت بهداشت تصریح کرد: این وضعیت نشان می‌دهد اتفاقی در کشور سبب این کاهش رشد علمی شده است؛ در سال 1390 میزان تخصیص بودجه سهم دولت به وزارت علوم دو میلیارد دلار بود و در سال 1402 این میزان به یک میلیارد دلار رسید. صالحی مهم‌ترین دلیل کاهش رشد علمی را موضوع تامین مالی و ارتباطات بین‌المللی دانست و افزود: متوسط بودجه در دانشگاه‌هایی که جزو 100 دانشگاه برتر جهان هستند، بیش از هزار و 400 میلیون دلار است، دانشگاه‌هایی که رتبه بین 100 تا 200 دارند، متوسط 600 میلیون دلار و دانشگاه‌های دارای رتبه زیر 500 به طور متوسط 400 میلیون دلار بودجه دارند. بنابراین رابطه مستقیمی بین تامین مالی و رتبه وجود دارد. معاون پژوهشی وزارت علوم در جمع روسای دانشگاه‌ها گفت: یکی از اهداف برنامه هفتم توسعه، قرار گرفتن 20 دانشگاه ایرانی با رتبه زیر 500 در یکی از نظام‌های رتبه‌بندی است که فعلا در رتبه‌بندی کیو اس 5 دانشگاه ما رتبه زیر 500 دارند. وی با تاکید بر تعیین درآمد ثابت در ردیف‌های بودجه برای پژوهش و فناوری خاطرنشان کرد: در قوانین مختلف ردیف‌هایی را برای بودجه تعریف کرده‌اند؛ مثل اختصاص سهمی از درآمد دخانیات برای وزارت بهداشت. ما نیز در بودجه 1403 بندی برای اختصاص درصدی از فروش میعانات به شورای عالی علوم، تحقیقات و فناوری به مجلس ارائه داده بودیم ولی در صحن مجلس رای نیاورد. صالحی با اشاره به راه های کسب بودجه اظهار داشت: یک راه این است که در قوانین بودجه بتوانیم درصدی ثابت از درآمد گمرگ، درآمد صادرات و غیره را به سمت پژوهش و فناوری بیاوریم. وی گفت: آموزش عالی با تحقیق و توسعه متفاوت است و بر اساس سند نقشه جامع علمی کشور قرار بود تا سال 1404 سهم پژوهش و فناوری از تولید ناخالص داخلی به 4 درصد یعنی 2 درصد از بخش دولتی و 2 درصد از بخش خصوصی برسد. سهم پژوهش و فناوری از تولید ناخالص داخلی در کشور در سال‌های اخیر حدود نیم درصد بوده است. صالحی در مورد وضعیت کشورهای اطراف نیز گفت: تولید ناخالص داخلی برخی کشورهای همسایه به یک تریلیون دلار رسیده و با چنین سرمایه گذاری اساتید، پژوهشگران و دانشجویان کشور واقعا جهاد می‌کنند. وی با اشاره به ظرفیت وقف یادآور شد: موضوع وقف را جدی نگرفتم با وجود اینکه تکالیف قانونی در زمینه وقف داریم. در بیانات مقام معظم رهبری هم تاکید بر ورود وقف به حوزه آموزش عالی شده است. در یک بازه زمانی دانشگاه هاروارد 55 میلیارد دلار درامد وقفی داشته است. معاون پژوهشی وزارت علوم در پایان به ظرفیت استفاده از قانون فاینانس یا تامین مالی اشاره کرد و گفت: استفاده از ظرفیت فاینانس در برنامه وزیر علوم نیز بوده است. دانشگاه‌ها می‌توانند تا 30 میلیارد یورو از فاینانس استفاده کنند. اگر تصور کنیم موضوعات امنیت غذایی، اقتدار دفاعی، سلامت و بهداشت، حفظ محیط زیست و دانش بنیان بدون همکاری دانشگاه‌ها اتفاق افتاده، اشتباه است. انتهای پیام/
3158324,سلامی: پرتاب ماهواره چمران۱ نماد همکاری دولت و سپاه است,۲۴ شهريور ۱۴۰۳ - ۱۳:۲۷,https://newsmedia.tasnimnews.com/Tasnim/Uploaded/Image/1403/06/24/1403062413243387330969664.jpg,"به گزارش گروه دفاعیخبرگزاری تسنیم، سردار سرلشکر حسین سلامی فرمانده‌کل سپاه پاسداران انقلاب اسلامی در پی پرتاب موفقیت‌آمیز ماهواره چمران1 با ماهواره‌بر قائم100 نیروی هوافضای سپاه پیام تبریکی صادر کرد. متن این پیام به‌شرح زیر است: بسم اللّه الرّحمن الرّحیم برادران گرانقدر:امیر سرتیپ عزیز نصیرزادهوزیر محترم دفاع و پشتیبانی نیروهای مسلح سید ستار هاشمیوزیر محترم ارتباطات و فناوری اطلاعات سلام  علیکم؛موفقیت ارزشمند و افتخارآفرین پرتاب ""ماهواره تحقیقاتی چمران1"" و قرار گرفتن آن در مدار 550کیلومتری توسط ""ماهواره‌بر قائم100"" با همت و اراده مشترک گروه فضایی صنایع الکترونیک ایران و همکاری پژوهشگاه هوافضا و شرکت‌های دانش‌بنیان که بیانگر عزم و اراده ایران و ایرانی برای فتح قله‌های رفیع پیشرفت در حوزه فناوری‌های نوظهور و برتر در عصر نبرد فناوری قدرت‌های جهانی است، موجب مسرت و خرسندی آحاد همرزمان و همکاران در ""سپاه پاسداران انقلاب اسلامی"" گردید. این دستاورد بزرگ و باشکوه که یکی از جلوه‌های تجلی‌بخش همکاری ""دولت"" و ""نهاد مقدس سپاه"" در خلق یک رویداد و افتخار شکوهمند ملی است، نشان داد فرزندان رشید و دانشمند این سرزمین در عبور از فضای تحریم‌های گسترده و ظالمانه بین‌المللی برای تأمین الزامات و نیازهای پیشرفت ""ایران قوی"" تحت هدایت‌های حکیمانه و دوراندیشانه رهبر عظیم الشأن انقلاب اسلامی و فرماندهی‌کل قوا حضرت آیت الله العظمی خامنه‌ای (مدّ ظلّه العالی) لحظه‌ای غفلت نکرده و برای سرافرازی ملت و مملکت اسلامی شبانه‌روز خود را در میدان جهاد و آفرینش صحنه‌های دل‌انگیز پیش‌برندگی کشور مصمم و استوار یافته‌اند. بی‌شک این راه ادامه خواهد داشت و دشمنان عزت، عظمت و اقتدار انقلاب و نظام اسلامی به‌رغم عملیات روانی و جنگ سیاه تبلیغاتی رسانه‌های استکباری، همچنان در انتظار رونمایی از نمادهای پیشرفت ‌ها و موفقیت‌های غرورانگیز جدید فرزندان ملت شریف و قهرمان ایران که نتیجه ایمان، اراده، تکیه بر ذهن‌های پویا و خلاق برای ارتفاع بخشیدن به آوازه ایران عزیز از زمین به فضاست، خواهند بود. این پیروزی بزرگ در مسیر پیمایش گام دوم انقلاب شکوهمند اسلامی را به امام و امت مقتدر و همچنین آن برادران عالی‌قدر و یکایک مسئولین، دانشمندان،  متخصصان و نقش‌آفرینان این رخداد در وزارت دفاع و پشتیبانی نیروهای مسلح و وزارت ارتباطات و فناوری اطلاعات تبریک و تهنیت عرض نموده و دوام توفیق و سربلندی همگان را از خدای قادر متعال طلب می‌کنم. سرلشکر پاسدار حسین سلامی فرمانده‌کل سپاه پاسداران انقلاب اسلامی انتهای پیام/+"
3158227,بازگشت ناوگروه ۹۸ نداجا به کشور,۲۴ شهريور ۱۴۰۳ - ۱۱:۴۸,https://newsmedia.tasnimnews.com/Tasnim/Uploaded/Image/1403/10/01/1403100114135860231722872.jpg,به گزارش گروه دفاعیخبرگزاری تسنیم، ناگروه ٩٨ نیروی دریایی ارتش، پس اجرای موفق مأموریت در دریای سرخ، به میهن بازگشت. بر اساس این گزارش، ناوشکن تمام ایرانی جماران که با پشتیبانی ناوبندر پشتیبانی رزمی بوشهر در قالب ناوگروه رزمی ٩٨ نداجا بیش از ١٢6 شبانه روز مأموریت تأمین امنیت خطوط مواصلاتی کشتیرانی کشورمان، در خلیح عدن و دریای سرخ با موفقیت پشت سر گذاشت، صبح امروز با استقبال فرماندهان نیروی دریایی راهبردی ارتش، به اسکله منطقه یکم امامت بندرعباس، پهلو گرفت. انتهای پیام/
3157876,وزیر دفاع: با عوامل حادثه تروریستی میرجاوه برخورد می‌کنیم,۲۳ شهريور ۱۴۰۳ - ۱۶:۵۰,https://newsmedia.tasnimnews.com/Tasnim/Uploaded/Image/1403/10/01/1403100114135860231722872.jpg,به گزارش حوزه دفاعیخبرگزاری تسنیم، امیر عزیز نصیرزاده وزیر دفاع و پشتیبانی نیروهای مسلح در پیامی شهادت چند تن از مرزداران فرماندهی انتظامی را در حادثه تروریستی میرجاوه تسلیت گفته و تصریح کرد: جمهوری اسلامی ایران با عاملان و آمران آن بی‌هیچ مماشات و مسامحه‌ای به شدت برخورد خواهد کرد. در پیام امیر نصیرزاده آمده است: بسم الله الرحمن الرحیم من المومنین رجال صدقوا ما عاهدو الله علیه فمنهم من قضی نحبه و منهم من ینتظر شهادت مظلومانه جمعی از فرزندان غیور و شجاع فرماندهی انتظامی که در منطقه مرزی میرجاوه مشغول دفاع از آب و خاک این سرزمین بودند بار دیگر موجی از تاثر به وجود آورد و ملت غیور ایران را داغدار کرد. دست جنایتکار استکبار و صهیونیست جهانی این بار نیز از آستین گروهک‌های بزدل تکفیری و عناصر شرور و خودفروخته تروریستی خارج گردید و باعث تحمیل اندوهی بر دل مردم صبور و شریف‌مان گردید. اینجانب ضمن تسلیت ضایعه اخیر به مقام معظم رهبری و فرماندهی معظم کل قوا حضرت امام خامنه‌ای (مدظله العالی) و همرزمان این شهدای گرانقدر در فرماندهی انتظامی و همدردی با خانواده‌های داغدار این عزیزان اعلام می‌دارم جمهوری اسلامی ایران با عاملان و آمران آن بی‌هیچ مماشات و مسامحه‌ای به شدت برخورد خواهد کرد. وزیر دفاع و پشتیبانی نیروهای مسلحسرتیپ خلبان عزیز نصیرزاده انتهای پیام/
3157865,نیروهای مسلح ایران بزرگترین سازمان ضدتروریستی جهان است,۲۳ شهريور ۱۴۰۳ - ۱۶:۵۰,https://newsmedia.tasnimnews.com/Tasnim/Uploaded/Image/1403/06/24/1403062408365987330964834.jpg,"به گزارش حوزه دفاعیخبرگزاری تسنیم، امیر دریادار حبیب‌الله سیاری رئیس ستاد و معاون هماهنگ‌کننده ارتش جمهوری اسلامی ایران طی سخنرانی در اجلاس امنیتی شیانگ‌شان پکن تحت عنوان «اجلاس صلح و امنیت جهانی» که صبح امروز آغاز شد با ابراز خرسندی از حضور در این اجلاس که از ایده متعالی «برابری، آزادی، فراگیری و یادگیری متقابل دفاع می‌کند» گفت: دنیایی که در آن به سر می‌بریم در حال حاضر سرشار از تنش‌ها، جنگ ها و تقابل‌هایی است که نسل بشر را با خطراتی بسیار مواجه کرده است. وی افزود: این چالش‌ها اگرچه در طول تاریخ دارای نمونه‌های متعدد بوده است، لیکن در حال حاضر از وخامت بالایی برخوردار بوده و می‌طلبد تا جمع‌های خبرگی و نخبگی چون اجلاس شیانگ‌شان پکن راهبردها و راهکارهایی اساسی و البته عملی را برای مقابله با آنها ارائه نموده و تلاش‌ها را در جهت بهبود اوضاع بشریت در سرتاسر جهان متمرکز کند. رئیس ستاد ارتش جمهوری اسلامی ایران با تأکید بر اینکه دردها و مشقت‌های جامعه جهانی درحال حاضر، موضوعی است که هیچ انسان دردمندی نمی‌تواند چشم‌های خود را بر آن ببندد و یا با بی‌تفاوتی از کنار آن بگذرد خاطر نشان ساخت: یکجانبه‌گرایی و تمامیت‌خواهی از جانب برخی قدرت‌های بزرگ و البته رو به اضمحلال، باعث شده است امکانات و ملزومات عمدتاً محدود بشر، نه متوجه صلح و ثبات جهانی که صرف جنگ‌های بی‌فایده و کشتار در سطح جهانی شود و بشریت را در تنگنایی حیرت‌افزا گرفتار کند. دریادار سیاری با بیان اینکه تاریخ سرشار از عبرت‌هایی است که متاسفانه دیده نشده و سبب‌ساز اصلاح امور توسط ابرقدرت‌های مواجه شده با افول نگردیده است، تصریح کرد: تاریخ به ما می‌آموزد که هرگاه ابرقدرت‌های بزرگ پا را از صلح و خوشبختی بشریت تحت حاکمیت خود فراتر نهاده‌اند، با افول و فروپاشی نهایی مواجه شده و بزرگترین امپراطوری‌ها و نیز به خاطره‌ها سپرده شده‌اند. وی گفت: در زمان حاضر یک‌جانبه‌گرایان و تمامیت‌خواهان بر اساس تمایلات ذاتی قدرت‌های رو به افول، اراده‌ای برای تغییر خواست و میل استکباری خود ندارند و با ایجاد جنگ‌های نیابتی در جهان درصدد ارضاء خوی وحشی‌گری و زورگویی خود هستند و برای کسب منافع استعماری خویش تلاش‌های بی‌ثمری را دنبال می‌کنند. تحریک خطوط قرمز امنیتی کشورهای دیگر با ارائه وعده‌های پوچ به برخی حاکمان زودباور، تحریک و تهییج خطوط قرمز سرزمینی برخی از کشورها با تسلیح سرزمین‌هایی که عملاً ظرفیتی برای مواجهه با دیگر کشورها را ندارند و یا حمایت از رژیم‌های نژادپرستی که تاریخی سرشار از جنایت علیه بشریت دارند، از جمله اقداماتی است که باعث می‌شود دنیای امروز، دنیایی مملو از کشتار بی‌گناهان و صرف منابع نه برای ارتقاء زندگی بشریت، بلکه برای نابودی بشریت شود. معاون هماهنگ‌کننده ارتش خاطر نشان کرد: ایجاد گروه‌های تروریستی که فجایع بسیاری را در مناطق مختلف مرتکب  می‌شوند، حمایت از حکومت‌های اقتدارگرا و دیکتاتور، حمایت از کودتاهای سخت و نرم و رنگی در جهان، علاوه بر اینکه نمایانگر تغییر طیف راهبردهای یک‌جانبه‌گرایان رو به افول است، باعث گسترش فلاکت در نقاط مختلف جهان شده و جهان را به محیطی نه برای زندگی که برای کشتار و جنایات تبدیل کرده است. دریادار سیاری در ادامه تأکید کرد: بحران غزه و نسل‌کشی رژیم صهیونیستی، اقدامات خلاف مبانی حقوق بین‌الملل توسط این رژیم است که با حمله به کنسولگری جمهوری اسلامی ایران در سوریه و نیز ترور شهید اسماعیل هنیه در تهران ادامه یافته و حمایت‌های  اطلاعاتی-نظامی بی‌حد و حصر آمریکا از رژیم صهیونیستی و لشکرکشی به منطقه و تهدیدات مستمر این رژیم علیه جمهوری اسلامی ایران نشان از وضعیت وخیم آنارشی در نظام بین‌الملل است که البته با هبوط آمریکا و زوال رژیم صهیونیستی همراه خواهد شد. وی با تأکید بر اینکه دنیای حال حاضر ما، نه دنیایی پرامید و شاد، که دنیایی پر از کشتار انسان‌های بی‌گناهی است که به جرم تلاش برای آزادی، برابری و تعیین سرنوشت خود تلاش  می‌کنند، اذعان داشت: خودمحوری و یکجانبه‌گرایی، جهان را به سمت نکبت روزافزون سوق داده و وظیفه خبرگان و نخبگانی چون جمع حاضر و سایر نهادهای مشروع بین‌المللی همچون پیمان همکاری شانگهای و بریکس تلاش در جهت مقابله با منشاء شر جهانی است. معاون هماهنگ‌کننده ارتش در ادامه افزود: اگرچه جمهوری اسلامی ایران با سیاست خارجی مبتنی بر حکمت، عزت و مصلحت و در پیش گرفتن صبری راهبردی، تاکنون وارد بازی مختوم به باخت آنان نشده است، لیکن قطعاً از حق خود در دفاع از تمامیت ارضی و حاکمیت ملی نخواهد گذشت. امیر سیاری رفع تهدید امنیتی ایران را مهمترین اصل برای ایجاد ثبات و همکاری در منطقه برشمرد و گفت: بر این مبنا نظریه "" امنیت بر ای همه"" در راهبرد دفاعی جمهوری اسلامی ایران رکن اصلی محسوب می‌شود به طوریکه هرگونه ایجاد ناامنی برای ایران به معنای ناامنی برای قدرت‌های استکباری خواهد بود و واکنشی به تهدیدات مستمر نظامی آمریکا و رژیم صهیونیستی قلمداد می‌شود. وی اذعان داشت: امروز نیروهای مسلح جمهوری اسلامی ایران در زمین، هوا، دریا، زیر سطح و فضا در حال تلاش برای ارتقاء کمی و کیفی امنیت در جهت ترویج توسعه امنیت برای همه خیرخواهان عالم است. معاون هماهنگ‌کننده ارتش با بیان اینکه منطقه اساساً ساختار آنارشیک نظام بین الملل، مداخلات قدرت‌های خارجی و گسل‌های امنیتی خاورمیانه یا غرب آسیا به عنوان سه عامل باعث می‌شوند تا ایران درصدد کسب توانمندی دفاعی به میزان مقتضی در راستای افزایش امنیت نسبی‌اش برآید، گفت: امروز نیروهای مسلح جمهوری اسلامی ایران بزرگترین و مقتدرترین سازمان ضد تروریستی جهان محسوب می‌شود و در سطح منطقه با هرگونه خودسری، بی انظباطی و عدم پایبندی به مبانی و اصول بین المللی به جد برخورد خواهد کرد و طعم این برخورد را رهبران به اصطلاح هژمونی جهانی بارها چشیده‌اند. امیر سیاری با بیان اینکه دنیای ما بیش از اسلحه به همدلی نیاز دارد، بیش از بمب به بهداشت نیاز دارد و فراتر از جنگ باید به صلح اندیشید و این دقیقاً بر خلاف اهداف همان ""زورگویان جهان"" است خاطر نشان کرد: آنان که بقای خود را در گستراندن جنگ در نقاط مختلف جهان تعریف کرده‌اند، به‌نظر می‌رسد، کورکورانه منافع کمپانی‌های اسلحه‌سازی و مجتمع‌های نظامی - صنعتی را دنبال می‌کنند. وی تأکید کرد: جمهوری اسلامی ایران، دعوت می‌کند تا همگان، زیر پرچم صلح، برابری و آزادی و ایجاد فرصت‌های فراگیر برای یادگیری در قالب امنیت با هم و  به هم پیوسته متحد و متفق شوند و با ایستادن در مقابل ابرقدرت‌های خونریز، آنان را در رسیدن به اهدافشان ناکام و بشریت را منطبق با ابتکارهای مطرح شده توسط صلح خواهان جهانی مانند رئیس جمهور چین شامل ابتکار امنیت جهانی، ابتکار توسعه جهانی و ابتکار تمدن جهانی به سرمنزل سعادت نائل کنند. معاون هماهنگ‌کننده ارتش افزود: ما به دنبال توسعه اتحادهایی بر اساس پیشرفت و سعادت بشری بوده و مشتاقیم در طرح‌های کشورهای دوست و برادر خود در مسیر کمربندهای توسعه‌ای مانند یک کمربند یک جاده همراه و شریکی امن و قابل اتکا باشیم، زیرا راههای توسعه را به صلاح آبادانی و پیشرفت همگان در جهان میدانیم و آن را فراتر از امیال استعماری ""اشغالگران"" قلمداد می‌کنیم. امیر سیاری خاطر نشان کرد: جمهوری اسلامی ایران از الگوی سیاست همسایگی بهره می‌برد و نسبت به بازآفرینی مفاهیم سیاست همسایگی اقدام نموده است. اساساً با پیچیدگی روابط بین الملل و نظم‌های منطقه‌ای توجه به دیپلماسی فعال و سیاست همسایگی به‌منظور قدرت‌سازی و تامین منافع ملی و فراملی از جمله ضروریات راهبردی کشورها است. رئیس ستاد ارتش ادامه داد: من به عنوان نماینده کشورم خود را حامی و پشتیبان ایده این اجلاس متعالی دانسته و اهداف آن را مترادف و همسان با اهداف عالیه کشور خود می‌دانم و البته این اهداف به هیچ عنوان منافی درک واقعیت‌های تلخ جهان در حال حاضر و تحولات دردناک آن نیست. ما در عین حقیقت‌جویی، واقعیات جهان را به‌خوبی درک کرده و در عین صلح‌خواهی و تلاش در جهت سعادت و آرامش بشریت، از این واقعیت آگاهیم که برای مواجهه با ""جنایتکاران بین المللی"" نیاز به اقدامی سخت و متنبه‌کننده است. امیر سیاری گفت: این اجلاس می‌تواند منشاء اقدامات فرح‌بخشی در کل جهان بوده و صدایی باشد برای صلح و سعادت بشر و مقابله با قدرتهایی که هنوز در خیال خام خود تفنگ را پیش‌برنده اهداف استعماری خود می‌دانند. وی با تأکید بر اینکه اعتقاد داریم، جهان در حال گذراندن پیچی تاریخی بوده و کتاب تاریخ در حال ورق خوردن است گفت: در این شرایط، خواهان تغییر راه بشریت از مسیر ""یکجانبه گرایی"" به سمت نه حتی چندجانبه‌گرایی، که همه‌جانبه‌گرایی جهانی هستیم. مسیری که در آن همه کشورها و ملت‌های جهان براساس ظرفیت‌ها، استعدادها و توانمندی‌های ملی خود در نظمی نوین و امنیتی بهم پیوسته، دنیایی بهتر از این که هست بسازند و در صلحی فراگیر، همگان به سعادت بشریت بیاندیشند. معاون هماهنگ‌کننده ارتش ادامه داد: در این مسیر، هم‌افزایی، تلاش فراگیر و به دور از منفعت‌طلبی یکجانبه‌گرا، می‌تواند در طرح‌هایی نظیر طرح، ""یک کمربند یک راه"" و سایر طرح‌های مشابه تجلی یابد. این امر اراده و تلاش همگان را می‌طلبد. امیر سیاری در پایان بیان داشت: صلح و امنیت در کریدورهای ارتباطی، پایان جنگ‌های خونین، مجازات قاتلان بشریت، از بین بردن حربه تحریم‌های یک‌جانبه و تعاملات علمی، صنعتی و فناوری در زنجیره تولید جهانی آرزویی است که به‌نظر می‌رسد در صورت وجود اراده‌ای مستحکم و همگانی در دسترس بوده و بارقه‌های آن در افول تمامیت‌خواهان در افق بشریت کاملاً هویداست. در همین راستا شعار اجلاس یعنی «ترویج صلح برای آینده‌ مشترک» راه‌گشای مسیر رشد و شکوفایی بشریت تحت امنیت بهم پیوسته و با بکارگیری ابتکارهای امنیت جهانی، توسعه جهانی و تمدن جهانی است. انتهای پیام/"
3157528,اختصاصی/اسارت سرباز یا شخصیت ایرانی توسط اسرائیل کذب محض است,۲۲ شهريور ۱۴۰۳ - ۱۷:۳۰,https://newsmedia.tasnimnews.com/Tasnim/Uploaded/Image/1403/10/01/1403100114135860231722872.jpg,"به گزارشخبرگزاری تسنیم، برخی رسانه‌های اسرائیلی مدعی شدند که ""رژیم صهیونیستی در جریان حمله دو روز گذشته به منطقه مصیاف سوریه، با استفاده از چتربازان اقدام به اسارت مجموعه‌ای از سربازان از جمله دو شخصیت ایرانی کرده است"". پیرو این ادعا یک منبع آگاه در گفتگو باخبرگزاری تسنیمتاکید کرد که این  ادعاها کذب محض است. وی در این باره افزود: اساساً هیچ نیروی ایرانی در سوریه در محل مورد ادعا (مصیاف) حضور نداشته‌اند بلکه این منطقه محل حضور ارتش سوریه بوده و به همین دلیل ادعای متعاقب آن یعنی صدمه به نیروهای ایرانی یا اسارت آنها نیز به طور کامل دروغ است. انتهای پیام/"
3157426,دیدار معاون وزیر دفاع عربستان سعودی با دریادار سیاری,۲۲ شهريور ۱۴۰۳ - ۱۳:۵۷,https://newsmedia.tasnimnews.com/Tasnim/Uploaded/Image/1403/06/22/1403062213571562730959154.jpg,به گزارش گروه دفاعی خبرگزایر تسنیم، پیش از شروع رسمی اجلاس «صلح و امنیت جهانی» در کشور چین، معاون وزیر دفاع کشور عربستان سعودی با امیر دریادار سیاری رئیس ستاد و معاون هماهنگ کننده ارتش جمهوری اسلامی ایران دیدار کرد. در این دیدار، دو طرف بر اجرایی شدن سند همکاری امضا شده در چین و ضرورت توسعه همکاری‌های نظامی دوجانبه و نیز ارتقاء همکاری و هماهنگی برای ارتقای امنیت منطقه‌ای تاکید کردند. دریادار سیاری در این دیدار، حضور بیگانگان در منطقه را نه تنها مانع برقراری امنیت، بلکه برهم زننده امنیت و ثبات منطقه عنوان کرد. انتهای پیام/
3157234,ویترین تسنیم شماره ۷۳۸,۲۲ شهريور ۱۴۰۳ - ۰۸:۵۹,https://newsmedia.tasnimnews.com/Tasnim/Uploaded/Image/1403/10/01/1403100114135860231722872.jpg,جمهوری اسلامی ایران که به تازگی به عضویت گروه بریکس درآمده در نشستی که میان مقامات عالی امنیتی اعضای این گروه در سن پترزبورگ روسیه برگزار شد، پیشنهادی برای «تأسیس ساختار امنیتی مختص بریکس» ارایه کرد تا این ائتلاف بتواند با جمعیت، وسعت،‌ اقتصاد و قدرت خود پایه‌گذار نظام امنیتی تازه در این دنیای در حال تغییر باشد و نقاط ضعف نظام امنیتی موجود را برطرف کند. هر روز بخشی از مهمتریناخبارو گزارش‌های تسنیم را در ویترین تسنیم ببینید: 1- نشست سن پترزبورگ و ایده ایران برای بریکس نوین 2- اختصاصی|پیشنهاد احمدیان برای ائتلاف بریکس علیه تحریم‌ها 3- عراق، شریک راهبردی ایران 4- موشکهای یمنی «دِروگر» پهپادهای MQ-9 آمریکا|گزارش تسنیم 5- «تروریسم درون‌زاد» علیه آمریکا 23 سال بعد از 11 سپتامبر  انتهای پیام/
3157170,امیر سیاری عازم پکن شد,۲۱ شهريور ۱۴۰۳ - ۱۹:۳۲,https://newsmedia.tasnimnews.com/Tasnim/Uploaded/Image/1403/10/14/1403101421520666531824513.jpg,به گزارش حوزه دفاعیخبرگزاری تسنیم، امیر دریادار حبیب‌الله سیاری رئیس ستاد و معاون هماهنگ کننده ارتش، پیش از اعزام به پکن با اشاره به دعوت مقامات عالی‌رتبه کشور چین به منظور شرکت جمهوری اسلامی ایران در اجلاس سالانه «صلح و امنیت جهانی» به میزبانی پکن، گفت: اجلاس «صلح و امنیت جهانی»، با شرکت حدود 500 نفر از 90 کشور جهان، به منظور مقابله با سلطه‌گری و برتری‌طلبی نظام استکبار جهانی و با هدف انتقال این پیام که برخلاف نظام تک‌قطبی مدنظر استکبار جهانی، آینده نظام بین‌الملل و الگوی همکاری‌ کشورهای جهان، مبتنی بر نظام چندقطبی خواهد بود برگزار می‌شود. وی در ادامه افزود: موضع رسمی جمهوری اسلامی ایران در این اجلاس، گسترش صلح و امنیت در میان کشورهای همسایه، منطقه و تمامی جهان است و بر موضوع تأمین امنیت دریانوردی در شمال اقیانوس هند، تنگه هرمز و باب‌المندب، با تمرکز بر انجام همکاری‌های نزدیک میان کشورهای همسایه تأکید خواهد شد. معاون هماهنگ‌کننده ارتش تصریح کرد: در همین راستا موضع رسمی و قاطع نظام جمهوری اسلامی، چنین است که برای تأمین امنیت منطقه، هیچ نیازی به کشورهایی که از هزاران کیلومتر آن‌سوتر در منطقه حضور می‌یابند نبوده، نیست و نخواهد بود. سیاری گفت: از دیگر موضوعات مورد اشاره، پرداختن به مسئله کشتار بی‌رحمانه غیرنظامیان از سوی رژیم صهیونیستی، درخواست توقف هرچه سریع‌تر این جنایات و نیز تلاش برای دست‌یافتن به آتش‌بسی است که سبب شود مردم مظلوم فلسطین، به خواسته‌ها و اهداف خود دست پیدا کنند. وی تأکید کرد: در این حوزه نیز موضع رسمی جمهوری اسلامی ایران، آن است که اگر حمایت‌های همه‌جانبه نظام استکبار جهانی از جنایت‌های رژیم صهیونیستی نبود، شاهد بروز چنین فجایعی در منطقه نمی‌بودیم. معاون هماهنگ‌کننده ارتش در پایان خاطر نشان کرد: جمهوری اسلامی ایران با شرکت در اجلاس «صلح و امنیت جهانی»، آمادگی خود برای تبادل و تعامل با همه کشورهای جهان در حوزه‌های مختلف از جمله موضوعات آموزشی، پژوهشی، فنی، ورزشی و انجام رزمایش‌های مشترک و مرکب، برای برقراری صلح و امنیت پایدار در منطقه و جهان ابراز می‌کند. انتهای پیام/
3157155,گفت‌وگوی تلفنی امیر نصیرزاده با وزیر حمل و نقل ونزوئلا,۲۱ شهريور ۱۴۰۳ - ۱۹:۱۶,https://newsmedia.tasnimnews.com/Tasnim/Uploaded/Image/1397/11/30/1397113013211892716696884.jpg,به گزارش حوزه دولت دفاعیخبرگزاری تسنیم، امیر نصیرزاده وزیر دفاع و رئیس بخش ایرانی کمیسیون مشترک همکاری‌های اقتصادی دو کشور در مذاکره تلفنی با وزیر حمل و نقل و رئیس بخش ونزوئلایی کمیسیون مشترک گفت: بدون شک حمایت قاطع مردم انقلابی ونزوئلا از دولت و همراهی و حضور نیروهای مسلح در کنار مردم در خنثی سازی توطئه های غرب به ویژه پس از انتخابات ونزوئلا تاثیر گذار و تعیین کننده بوده است. وزیر دفاع با اشاره به همکاریهای دو جانبه و تحولات مثبت بین دو کشور ایران و ونزوئلا و همچنین وجود ظرفیت های تجاری، اقتصادی بسیار زیاد میان دو کشور گفت: آمار و ارقام تجارت دو کشور در چند سال گذشته، نشان دهنده افزایش بی سابقه حجم همکاری میان دو کشور بوده است که ضمن استمرار در حوزه هایی مانند معدن، انرژی، علم و فناوری، ارتباطات و مخابرات، حمل و نقل و ... می تواند افزایش و توسعه یابد. نصیرزاده در خصوص برگزاری کمیسیون مشترک ایران و ونزوئلا بیان کرد: برگزاری دهمین اجلاس کمیسیون مشترک اقتصادی دو کشور در زمان مورد توافق طرفین می تواند علاوه بر پیامدهای اقتصادی تجاری فیمابین به عنوان نمادی از حمایت راهبردی دو کشور از یکدیگر نیز باشد. وزیر دفاع در بخش دیگر سخنان خود با اشاره به سابقه جمهوری اسلامی ایران در مبارزه و مقابله با مداخلات آمریکا تصریح کرد: جمهوری اسلامی ایران از تجربیات قابل توجهی در این زمینه برخوردار است که مانند گذشته حاضریم آن را در اختیار شما بگذاریم. وزیر حمل و نقل و رئیس بخش و نزوئلایی کمیسیون مشترک این کشور نیز در ابتدای گفتگو با امیر سرتیپ خلبان نصیرزاده ضمن تبریک تصدی مسئولیت وزارت دفاع و همچنین ریاست بخش ایرانی کمیسیون مشترک اقتصادی ابراز امیدواری نمود با حضور ایشان در این جایگاه حساس، شاهد توسعه و گسترش روز افزون روابط راهبردی میان دو کشور باشیم. وی با تاکید بر اینکه باید همیشه برای مقابله با دشمن مشترک مان از آمادگی لازم برخوردار باشیم گفت: استکبار جهانی آمریکا از روابط نزدیک دو کشور به شدت واهمه دارد و می دانیم که جمهوری اسلامی ایران به عنوان یک کشور پیشرو در تمامی زمینه ها به ویژه صنایع دانش بنیان و فناوری های پیشرفته همواره موجب تعجب و یاس دشمنان بوده و با تمام قوا به حرکت خود به سمت پیشرفت و تعالی ادامه می دهد. وی با اشاره به تأکید آقای مادورو بر توسعه و گسترش روابط راهبردی ونزوئلا با جمهوری اسلامی ایران گفت: یکی از اهداف اصلی در برگزاری کمیسیون های مشترک فراهم سازی زمینه حضور و مشارکت شرکتهای دانش بنیان و تجار و فعالان بخش خصوصی ایران در ونزوئلا می باشد و ما همواره از این موضوع استقبال می نماییم. در پایان این مذاکره طرفین مجددا برگزاری دهمین اجلاس کمیسیون مشترک اقتصادی در آینده ای نزدیک را مورد تاکید قرار دادند. انتهای پیام/
3156915,فرمانده‌کل ارتش: با قدرت از تمامیت ارضی ایران دفاع می‌کنیم,۲۱ شهريور ۱۴۰۳ - ۱۳:۲۰,https://newsmedia.tasnimnews.com/Tasnim/Uploaded/Image/1398/07/09/1398070912431473818544664.jpg,به گزارشخبرگزاری تسنیماز همدان، امیر سرلشکر سید عبدالرحیم موسوی، فرمانده‌کل ارتش جمهوری اسلامی ایران، در حاشیه برگزاری مرحله پایانی مسابقات هوابه‌زمین که به‌میزبانی پایگاه شهید نوژه همدان برگزار شد، اظهار داشت: این مسابقه با کسب نمره‌های بسیار خوب توسط تیم‌های شرکت‌کننده در مسابقات انجام شد و نشان‌دهنده سطح بالای آمادگی خلبانان  شرکت‌کننده در مسابقات بود. وی ضمن قدردانی از تلاش‌های خلبانان، کارکنان فنی و تیم‌های پشتیبانی‌کننده، افزود: این مسابقات نمادی از اقدامات تاکتیکی و آمادگی خلبانان برای انجام هرگونه مأموریت است. امیر سرلشکر موسوی اضافه کرد: عملیات‌ها و آیتم‌هایی که خلبانان عزیز نیروی هوایی در این چند روز انجام دادند، حاصل ساعت‌ها تلاش و کوشش تیزپروازان و تیم‌های فنی و پشتیبانی است که در طول سال خود را برای این روزها آماده می‌کنند، البته مسابقات در طول سال در تمامی پایگاه‌ها برگزار می‌شود و بهترین‌ها به مرحله نهایی راه پیدا می‌کنند. امسال بعد از وقفه‌ای که چندسال در برگزاری مسابقات رخ داده بود با حضور شش تیم چهارفروندی برگزار شد که رقابت‌ها از سطح بسیار بالایی برخوردار بود. فرمانده‌کل ارتش همچنین به اهمیت انتخاب بهترین تیرانداز، بهترین تیم‌ها و پایگاه‌ها اشاره و ابراز کرد: این مسابقات نه‌تنها برای ارزیابی عملکرد بلکه برای آماده‌سازی نیروها برای سال آینده نیز بسیار مؤثر است و انگیزه را میان کارکنان ارتش افزایش می‌دهد. وی خاطرنشان کرد: قهرمان واقعی کسی است که در تمامی ابعاد مختلف این مسابقات بالاترین نمره‌ها را کسب کرده باشد و به افزایش آمادگی خود برای سال آینده ادامه دهد. امیر سرلشکر موسوی در ادامه سخنان خود با توجه به اهمیت آمادگی و توانمندی نیروهای نظامی در انجام عملیات‌های تاکتیکی و راهبردی خاطرنشان کرد: برای موفقیت در این مأموریت‌ها، وجود افرادی با مهارت، دانش و شجاعت ضروری است. وی تصریح کرد: این مسابقات به‌عنوان تمرینی برای آمادگی در روزهای آینده و همچنین به‌منظور ایجاد شور و نشاط میان نیروها برگزار می‌شود. فرمانده‌کل ارتش تأکید کرد: این مسابقات و آمادگی کارکنان غیور نیروی هوایی الهی ارتش نشان‌دهنده عزم و اراده نیروهای مسلح ایران برای حفظ امنیت و استقلال کشور است. این آمادگی‌ها به نیروهای خودمان اعتماد به نفس می‌دهد و بیانگر این است که ایران کشوری مستقل و خودکفا‌ست که همواره آماده دفاع از آرمان‌ها و تمامیت ارضی خود است. انتهای پیام/+
3156588,سپاه شمال‌غرب را از لوث گروهک‌های تروریستی پاک‌سازی کرد,۲۱ شهريور ۱۴۰۳ - ۱۱:۴۳,https://newsmedia.tasnimnews.com/Tasnim/Uploaded/Image/1400/06/23/1400062316422453423592414.jpg,به گزارش خبرنگار اعزامیخبرگزاری تسنیماز سردشت ـ شهر میرآباد، سردار علی‌اکبر پورجمشیدیان پیش‌ازظهر امروز، چهارشنبه، در مراسم بزرگداشت شهدای عملیات فتح جاسوسان ضمن گرامیداشت یاد و خاطره شهدای انقلاب اسلامی اظهار داشت: ما زنده به آنیم که آرام نگیریم؛ موجیم که آسودگی ما عدم ماست. امنیت کنونی را حاصل خون پاک شهدا می‌دانیم و همواره مدیون خون پاک این عزیزان هستیم. وی گفت: سال‌ 90 یکی از پرفرازونشیب‌ترین، حساس‌ترین و تلخ‌ترین و موفق‌ترین روزهایی بود که مجموعه سپاه پاسداران درگیر یک مأموریت بسیار پیچیده و سخت در این بخش شمال‌غرب کشور شدند و عملیات فتح جاسوسان را به سرانجام رساندند. فرمانده قرارگاه حمزه سیدالشهدا(ع) نیروی زمینی سپاه پاسداران انقلاب اسلامی تصریح کرد: این عملیات در سال 90 یکی از پرموفق‌ترین روزهایی بود که نیروهای قرارگاه حمزه سپاه سپری کردند و فرمانده قهرمان سپاه  و قرارگاه حمزه وقت خودشان نیز پیشگام در مقابله با تروریست‌های تکفیری جنگیدند. وی با بیان اینکه فتح قله‌‌های امنیت در شمال‌غرب البته به این راحتی‌ها میسر نمی‌شد، بلکه این عملیات‌ها که در نیمه اول سال 90 انجام شد، تا اواخر شهریور به‌طول انجامید تا نهایتاً با تقدیم چندین شهید و جانباز در این عملیات‌ها، بار دیگر امنیت به منطقه بازگشت و گروهک‌های ضدانقلاب مجبور به ترک خاک ایران شدند، افزود: رزمندگان سپاه در این سرزمین کنار پیشمرگان مسلمان کرد و برادران عزیزمان در منطقه و نیروهای مرزبانی و انتظامی قله جاسوسان را فتح کردند. سردار پورجمشیدیان بیان کرد: عملیات فتح جاسوسان سرآغازی بر نبردهای بسیار سخت مقابله گروهک‌های تروریستی بود. در این سرزمین عملیات پیچیده‌ای انجام شده است تا این بخش‌ها تعیین تکلیف شود و منطقه از لوث گروهک‌ها پاک‌سازی شود. وی اعلام کرد: رزمندگان سپاه همچنان بانشاط و سرحال در حال پاسداری از مرزهای ایران در شمال غرب، جنوب، شرق و غرب کشور هستند و به‌صورت شبانه‌روزی در حال ایجاد امنیت و مجاهدت هستند. فرمانده قرارگاه حمزه سیدالشهدا(ع) نیروی زمینی سپاه خاطرنشان کرد: ما معتقدیم که برقراری امنیت شمال‌غرب، جنوب و غرب کشور تأثیر مستقیمی در امنیت شهرهای مرکزی کشور دارد که به‌برکت خون شهدا حاصل شده است. به‌گفته وی، این مراسم با هدف تجلیل و پاسداشت خانواده‌های معظم شهدا و بازگویی گوشه‌ای از عظمت و جانفشانی‌های شهدای عملیات فتح جاسوسان برگزار شده است. سردار پورجمشیدیان یادآور شد: عملیات جاسوسان با تقدیم شهدای زیاد منجر به آزادسازی منطقه شد و ما نیز امروز جانمان را در راه امنیت مردم منطقه تقدیم می‌کنیم. انتهای پیام/481/+ 
3156687,سرلشکر سلامی: در تأمین امنیت مرزها کوتاهی نخواهیم کرد,۲۱ شهريور ۱۴۰۳ - ۰۹:۴۸,https://newsmedia.tasnimnews.com/Tasnim/Uploaded/Image/1403/03/04/1403030414545084130147074.jpg,به گزارشخبرگزاری تسنیماز ارومیه، سردار سرلشکر پاسدار حسین سلامی فرمانده‌کل سپاه پاسداران انقلاب اسلامی در ‌مراسم افتتاح پنجمین پایگاه هوانیروز سپاه در ارومیه با بیان اینکه همه راهبرد‌ها باید یک مابه‌ازا روی زمین داشته باشد و هر کشوری اگر ابتکار عمل داشته باشد اقتدار لازم را دارد و همه موفقیت‌ها اتصال به قدرت زمینی پیدا می‌کند، اظهار داشت: امنیت، رفاه و پیشرفت قدرت‌ها‌ی شیطانی معادل تخریب و قتل‌عام سایرین است و این معادله به‌عنوان نمونه کامل در غزه  مشهود است. وی با بیان اینکه نیرو‌های زمینی‌ جبهه حق از فرماندهان و رزمندگانی که به کوه‌ها معنا می‌بخشند، تشکیل شده‌اند و سربازان زینت حاکمان و والیان و سپر مردم هستند، افزود: مرز‌ها باید در امنیت باشد چرا که بدون امنیت پیشرفت و آبادانی برای جامعه اسلامی پیش نخواهد آمد و ملزم  به توسعه کمّی و کیفی در همه زمینه‌ها هستیم. به گزارش تسنیم، با حضور سردار سرلشکر حسین سلامی فرمانده‌کل سپاه پاسداران و سردار پاکپور فرمانده نیروی زمینی سپاه، استاندار آذربایجان غربی، سردار پورجمشیدیان فرمانده قرارگاه حمزه سیدالشهداء، سردار نائینی معاون روابط عمومی سپاه و جمعی از فرماندهان نیروهای مسلح، پایگاه هوایی سرلشکر شهید استوار محمودآبادی نیروی زمینی سپاه افتتاح شد. پنجمین پایگاه هوانیروز سپاه در ارومیه که با هدف پشتیبانی از مأموریت‌های قرارگاه حمزه سیدالشهداء در منطقه شمال‌غرب افتتاح شد، پشتیبانی هوایی از پایگاه‌های مرزی در منطقه شمال‌غرب را انجام خواهد داد. ‌بالگردهای رزمی و هجومی شاهد 278 و 214، کبری209، میل17 و شناسایی 206 از جمله بالگردهای این پایگاه است. انتهای پیام/+
3156018,موشکهای یمنی «دِروگر» پهپادهای MQ-۹ آمریکا|گزارش تسنیم,۲۱ شهريور ۱۴۰۳ - ۰۹:۰۶,https://newsmedia.tasnimnews.com/Tasnim/Uploaded/Image/1403/06/20/1403062011304338830944954.jpg,گروه دفاعیخبرگزاری تسنیم، سید محمد طاهری:صبح روز گذشته خبر انهدام یکی دیگر از پهپادهای MQ-9 توسط نیروهای مسلح یمن منتشر شد. این سیزدهمین پهپاد MQ-9 آمریکایی است که از آغاز درگیری‌های یمن و پس از آن عملیات طوفان الاقصی تا کنون توسط نیروهای مسلح یمن شکار شده است. می‌توان گفت انهدام این تعداد پهپاد آمریکایی در مدت زمان کمتر از یک سال آن هم توسط کشوری که سامانه‌های پدافندی قدرتمند و یکپارچه‌ای در اختیار ندارد به‌نوعی یک رکورد محسوب می‌شود. پهپادهای MQ-9 آمریکایی ساقط‌شده توسط یمن با احتساب 2 پهپاد منهدم‌شده در روزهای اخیر عدد پهپادهای منهدم‌شده به 13 فروند رسیده است اما توانمندی‌های پدافند هوایی یمن به همین جا منحصر نمی‌شود و از آغاز تجاوز عربستان به یمن، نیروهای مسلح این کشور علاوه بر پهپادهای عربستانی موفق شدند حتی جنگنده‌های F-15 عربستانی را منهدم کنند. انهدام جنگنده عربستانی در سال 1396 در حالی رخ داد که آخرین انهدام این جنگنده در جریان عملیات طوفان صحرا در سال 1991 میلادی رخ داده بود. پهپاد MQ-9 Reaper به‌معنای «دِروگر» یکی از بهترین پهپادهای عملیاتی آمریکا است که از سال 2007 تا کنون در خدمت ارتش این کشور است. این پهپاد قابلیت حمل حدود یک تن انواع موشک، بمب و راکت هدایت‌شونده را دارد و علاوه بر آن می‌تواند در نقش یک پهپاد شناسایی نیز به اجرای مأموریت بپردازد.  این پهپاد توسط شرکت جنرال اتمیکز آمریکا طراحی و تولید شده است و دارای یک موتور توربو پراپ است که به آن توانایی رسیدن به سرعت بیش از 480 کیلومتر بر ساعت را می‌دهد. برد عملیاتی این پهپاد حدود 1800 کیلومتر و سقف پروازی آن به‌صورت مسلح 7500 متر است و 14 ساعت مداومت پروازی دارد. بررسی تصاویر منتشرشده از انهدام پهپادهای آمریکایی و عربستانی از ابتدای جنگ یمن تا کنون نشان می‌دهد نوع تسلیحات پدافند هوایی نیروهای مسلح یمن رفته رفته پیشرفت کرده است، به‌صورتی که حتی افزایش سقف پرواز پهپادهای آمریکایی نتوانسته است آنها را از تیررس موشک‌های پدافندی یمن خارج کند. اما سلاحی که انصارالله برای هدف قرار دادن پهپادهای آمریکایی از آنها استفاده کرده است، موشک جدیدی است که تا کنون به‌صورت رسمی نام و اطلاعات آن توسط انصارالله منتشر نشده است. . در سال 1396 نیروهای مسلح یمن برای هدف قرار دادن F-15 عربستانی از یک روش ابداعی و جدید استفاده کردند، در این روش جدید آنها با ترکیب دوربین‌های ULTRA 8500 که در سال 2009 برای نصب روی بالگردهای ارتش یمن از آمریکا خریداری شده بود با موشکهای هوابه‌هوای روسی که برای جنگنده‌های میگ29 ارتش یمن خریداری شده بود، از این موشک‌ها استفاده کردند. موشک ثاقب‌ـ‌2 نمونه زمین‌به‌هواشده موشک حرارتی موشک R-27 در این ابتکار جدید نیروهای یمنی از موشک‌های هوابه‌هوای حرارتی روسی موسوم به R-27 در نقش یک موشک زمین‌به‌هوا استفاده کردند و پس از کشف و رهگیری هدف توسط دوربین ULTRA 8500 یک فروند موشک به‌سمت جنگنده عربستانی شلیک کردند. مزیت این روش در آن بود که در این ابتکار جدید نیروهای یمنی از یک سامانه غیرفعال که هیچ نوع امواجی برای کشف و ردگیری هدف از خود ساطع نمی‌کند و به همین جهت قابل شناسایی برای جنگنده عربستانی نبود، استفاده کردند. از سوی دیگر خلبانان عربستانی با اطمینان از امنیت آسمان یمن و پرواز در ارتفاع پایین دچار یک غافلگیری شده موجبات اثرگذاری هرچه بیشتر این ابتکار را پدید آوردند. اثرگذاری این روش موجب شد نیروهای مسلح یمن به‌سمت استفاده از موشک‌های هوابه‌هوا در نقش موشک‌های پدافندی زمین‌به‌هوا بروند که موشک‌های ثاقب نتیجه این ابتکار بود. پس از آن رزمندگان نیروهای مسلح یمن موشک‌هایصقر 1 و 2را به میدان آوردند. سال 1399 خبری مبنی بر سرنگونی پهپادهای ائتلاف سعودی در جنگ یمن توسط انصارالله منتشر شد، پس از انتشار تصاویر این عملیات،‌ گمانه‌زنی‌ها درباره نوع این موشک و سامانه‌های کشف و رهگیری آن آغاز شد. این گمانه‌زنی‌ها ادامه داشت تا اینکه لاشه یک موشک پدافندی جدید که بعدها به نام موشک 358 معروف شد، منتشر شد اما همچنان اطلاع دقیق از توانمندی‌های این موشک در دسترس نبود تا اینکه در سال 1401 انصارالله در جریان رژه خود این موشک را با نام صقر‌ـ1 به نمایش گذاشت.  آن‌طور که انصارالله اعلام کرده است، این موشک 2.7 متر طول، 58 کیلو وزن و 150 میلی‌متر قطر دارد، به سر جنگی 10کیلویی مجهز و قادر است تا برد 100کیلومتری و ارتفاع 28000 پا با شعاع کشندگی 30متری اهداف خود را منهدم کند. صقر1 در حقیقت یک موشک با پیکربندی موشک‌های کروز و به‌نوعی یک مهمات پرسه‌زن (Loitering munition) است که پس از کشف هدف توسط سامانه‌های اپتیکی و حرارتی، به‌سمت هدف روانه می‌شود و با گشت‌زنی در آسمان، هدف موردنظر را پیدا و آن را منهدم می‌کند. این موشک در سر جنگی خود مجهز به فیوزهای مجاورتی است که در نزدیکی هدف فعال می‌شود و موجب انفجار سر جنگی 10کیلویی و در نتیجه انهدام هدف می‌شود. چنین موشکی که در واقع نوعی ابداع در سیستم‌های پدافند هوایی به‌حساب می‌آید، جنگ‌افزاری مناسب برای هدف قرار دادن پهپادها و بالگردها در ارتفاع پایین است؛ اهدافی که تعداد زیادی از آنها در آسمان عراق و یمن توسط آمریکایی‌ها و عربستانی‌ها مورد استفاده قرار می‌گیرند و موشک صقر تا کنون موفق به انهدام لااقل سه فروند پهپاد عربستانی در آسمان یمن شده است. موشک صقر1 همچنین از طراحی خاصی در سازه خود بهره می‌برد. طراحی این موشک شامل سه بخش پیشران، هدایت و کنترل و سر جنگی موشک است. در بخش پیشران، این موشک از یک موتور میکروجت بهره می‌برد، این در حالی است که اکثر موشک‌های پدافند هوایی از موتورهای راکتی سوخت جامد بهره می‌برند و استفاده از موتورهای جت، موضوعی مرسوم در موشک‌های پدافند هوایی نیست، به همین دلیل این موشک به یک بوستر تقویت‌کننده در زیر بدنه مجهز است که با روشن شدن آن، نیروی لازم برای حرکت اولیه موشک تأمین می‌شود و پس از طی مسافتی و رسیدن به سرعت موردنظر، این بوستر از موشک جدا می‌شود و با روشن شدن موتور جت موشک ادامه مسیر می‌دهد. نمونه موشک صقر1 توقیف‌شده توسط آمریکایی‌هادایره قرمز آنتن دیتا لینک /دایره سبز حسگرهای لیزری فیوز مجاورتی/دایره آبی آنتن GPS/مستطیل بنفش بوستر تقویتی کمی جلوتر از ورودی‌های هوای موتور جت، چهار بالک ثابت ذوزنقه‌ای‌شکل مایل به‌سمت عقب قرار گرفته‌اند. نوع طراحی این بالک‌ها به این دلیل است تا هم مقاومت کمتری در مقابل جریان هوا ایجاد کنند و هم مانع ورود جریان هوا به موتور موشک نشوند. این بالک‌ها وظیفه پایدارسازی موشک را هم به‌عهده دارند. بال‌های اصلی موشک نزدیک به میانه بدنه قرار دارد و وظیفه تأمین نیروی برآ یا لیفت lift را به‌عهده دارد. بخش دوم، در حقیقت بخش هدایت و کنترل این موشک است. در بخش هدایت و کنترل موشک صقر با توجه به اینکه با نوعی مهمات پرسه‌زن روبه‌رو هستیم، انتظار می‌رود خلبان خودکار، دیتا لینک و GPS در آن تعبیه شده باشد تا این موشک بتواند علاوه بر اجرای مانورهای مناسب برای رسیدن به هدف، توان گشت‌زنی هوایی را نیز داشته باشد. در بخش سر جنگی نیز موشک صقر1 از حسگرهای مجاورتی 360 درجه بهره می‌برد تا به‌محض نزدیک شدن به هدف از هر جهاتی حسگرهای این فیوز سر جنگی را فعال کنند و موجب انفجار 10 کیلوگرم ماده منفجره در سر جنگی ترکش‌شونده این موشک شوند. موشک صقر‌ـ‌2 که برد آن نسبت به نمونه قبلی افزایش داشته است همچنین این موشک به یک حسگر تصویرساز حرارتی در قسمت جلویی سر جنگی خود مجهز است تا بتواند براساس ردگیری تصویری، از هر سمتی به اهداف حمله کند. . اما در جریان ردگیری و انهدام پهپادهای MQ-9  آمریکایی به‌نظر می‌رسد نیروهای مسلح یمن از موشک‌های جدیدبرق 1 و 2استفاده کرده‌اند. در تصاویر منتشرشده توسط تبلیغات جنگی یمن موشکی که به‌سمت پهپاد شلیک می‌شود یک موشک سوخت جامد با خروجی موتور بزرگتر از موشک‌های ثاقب است، همین امر موجب می‌شود احتمال استفاده از موشک‌های سری برق تقویت شود.  موشک‌های برق 1و2 به‌ترتیب با بردهای 50 و 70 کیلومتر و ارتفاع درگیری 15 و 20 کیلومتر در رده موشک‌های پدافندی برد و ارتفاع متوسط قرار می‌گیرند. موشک برق1 از یک سامانه هدایت ترکیبی نیمه‌فعال بهره می‌برد و موشک برق2 از سامانه هدایت متفاوتی استفاده می‌کند. هر دو موشک دارای فیوزهای مجاورتی لیزری‌اند و قادر هستند در مجاورت هدف نیز خود را منفجر کنند و هدف را منهدم کنند. با توجه به توانمندی‌ نیروهای آمریکایی در حوزه جنگ الکترونیک و سرکوب پدافند هوایی،‌ یگان‌های پدافند هوایی انصارالله می‌بایست از سامانه‌های غیرفعال یا پسیو برای کشف،‌ ردگیری و هدایت موشک استفاده کنند. در این شیوه هرچند برد کشف و ردگیری هدف کاهش می‌یابد اما اطمینان‌پذیری آن در مقابل جنگ الکترونیک دشمن افزایش می‌یابد.  به همین منظور نیروهای مسلح یمن سامانه‌های الکترواپتیکی مانند سامانه نباء و سامانه افق را طراحی و تولید کرده‌اند. سامانه نباء یک سامانه ترکیبی راداری و اپتیکی است که برد کشف آن 120 کیلومتر است و قادر به کشف اهداف و هدایت موشک با دقت مناسب است.  سامانه افق نیز یک سامانه تماماً الکترواپتیکی است که قادر است اهدافی در برد 90 کیلومتر و ارتفاع 30هزارپایی را کشف کند. ترکیب چنین سامانه‌هایی با موشک‌های پدافندی پیشرفته‌تری مانند موشک‌های برق، توانمندی قابل‌توجهی به نیروهای مسلح یمن داده است که سرنگونی 9 فروند پهپاد MQ-9 در کمتر از یک سال جلوه‌ای از آن است. در صورتی که این توانمندی در اختیار سایر گروه‌های جبهه مقاومت هم قرار گیرد دیگر آسمان منطقه برای پهپادها و حتی جنگنده‌های دشمن امن نخواهد بود. انتهای پیام/+
3156635,افتتاح پنجمین پایگاه هوانیروز سپاه در منطقه شمال‌غرب+تصاویر,۲۱ شهريور ۱۴۰۳ - ۰۸:۵۱,https://newsmedia.tasnimnews.com/Tasnim/Uploaded/Image/1403/06/21/1403062109182891930951334.jpg,به گزارشخبرگزاری تسنیماز ارومیه، با استقبال محمدصادق معتمدیان استاندار آذربایجان‌غربی سرلشکر پاسدار حسین سلامی فرمانده‌کل سپاه پاسداران انقلاب اسلامی وارد ارومیه شد. در بدو ورود، با حضور سردار سرلشکر حسین سلامی فرمانده‌کل سپاه پاسداران و سردار پاکپور فرمانده نیروی زمینی سپاه، استاندار آذربایجان غربی، سردار پورجمشیدیان فرمانده قرارگاه حمزه سیدالشهداء، سردار نائینی معاون روابط عمومی سپاه و جمعی از فرماندهان نیروهای مسلح، پایگاه هوایی سرلشکر شهید استوار محمودآبادی نیروی زمینی سپاه افتتاح شد. پنجمین پایگاه هوانیروز سپاه در ارومیه که با هدف پشتیبانی از مأموریت‌های قرارگاه حمزه سیدالشهداء در منطقه شمال‌غرب افتتاح شد، پشتیبانی هوایی از پایگاه‌های مرزی در منطقه شمال‌غرب را انجام خواهد داد. ‌بالگردهای رزمی و هجومی شاهد 278 و 214، کبری209، میل17 و شناسایی 206 از جمله بالگردهای این پایگاه است. سردار پورجمشیدیان  فرمانده قرار‌گاه حمزه سیدالشهدا نیروی زمینی سپاه نیز در این مراسم  اظهار کرد: ما در منطقه شمالغرب با ضد انقلاب و دشمنان در حال جنگیم و در این منطقه عملیات‌های مختلف در مقابله با شرارت‌های بد خواهان انجام شده‌ و طرح‌های مهمی  مثل افتتاح این پایگاه  در زمینه دفاع و مقابله اجرا شده که مطمئنا بسیار  مثمر خواهد بود. سردار رحمانی فرمانده هوا نیروز سپاه پاسداران انقلاب اسلامی نیز در آیین افتتاحیه بیان کرد: این طرح کار جهادی مهم و اثر گذاری  برای نیروی زمینی سپاه است و با توجه به تمهیدات  انجام شده باید امنیت لازم را برای منطقه و مردم ایجاد کند.  انتهای پیام/
3156307,قرارگاه سازندگی خاتم الانبیا بازوی توانمند دولت‌ است,۲۰ شهريور ۱۴۰۳ - ۱۶:۳۳,https://newsmedia.tasnimnews.com/Tasnim/Uploaded/Image/1403/06/20/1403062014403778130946714.jpg,"به گزارشخبرگزاری تسنیم، سرلشکر باقری در حاشیه بازدید از طرح‌ها و توانمندی‌های قرارگاه سازندگی خاتم الانبیا  با اشاره به اینکه این قرارگاه حاصل ابتکار سپاه در بکارگیری بخشی از توان مهندسی دوران دفاع مقدس است، اظهار داشت: ""قرارگاه سازندگی خاتم الانبیا امروز به یک بازوی توانمند و یک مشت پر و قدرتمند برای رهبر انقلاب و دولت‌های جمهوری اسلامی ایران تبدیل شده است."" رئیس ستادکل نیروهای مسلح، یکی از ویژگی های قرارگاه تحمل بیشتر در بحث تامین مالی طرح‌هاست و اگر دولت به هر دلیلی در پرداخت هزینه‌ها دچار تاخیر شود کار به تعطیلی نمی‌کشد. سرلشکر باقری در ادامه با بیان اینکه امسال قرارگاه پیشرفت‌های قابل توجهی نسبت به سال گذشته داشته، گفت: طرح‌های قرارگاه با هدف توسعه کشور و محرومیت زدایی، با رعایت استانداردهای لازم و کیفیت بالا درحال اجراست و در اجرای آن هم نیروی مردمی با استعداد بالا درحال بکارگیری است. رئیس ستادکل نیروهای مسلح با تاکید بر اینکه قرارگاه سازندگی خاتم الانبیا این طرح‌های سنگین را در مناطق مرزی، محروم و دارای خطر که دیگر مجریان کشور کمتر به حضور در آنجا و انجام طرح‌های سازندگی رغبت دارند، انجام می‌دهد، یادآور شد: این اتفاق در هماهنگی کامل قرارگاه با نیروهای مدافع و رزمی ارتش و سپاه در جریان است. سرلشکر باقری در ادامه  یادآور شد: قرارگاه ساندگی خاتم الانبیا درحال حاضر جوانان دانشجوی کشور را به واسطه برگزاری اردوهای راهیان پیشرفت با مجموعه و اقدامات خود آشنا می‌کند و حتی آنان را به واسطه بکارگیری در شرکت‌های دانش بنیان در فعالیت‌های خود سهیم می‌کند. انتهای پیام/"
3156279,نشست مشترک وزیر بهداشت با فرمانده بهداری نزسا برگزار شد,۲۰ شهريور ۱۴۰۳ - ۱۴:۲۱,https://newsmedia.tasnimnews.com/Tasnim/Uploaded/Image/1403/06/20/1403062014144844930945974.jpg,به گزارش گروه دفاعیخبرگزاری تسنیم، نشست مشترک فرمانده بهداری رزمی نیروی زمینی سپاه با وزیر بهداشت برگزار شد. در این نشست که در محل دفتر وزیر بهداشت و با حضور مسئولین مراکز بهداری رزمی، روسای بیمارستان‌ها و معاونین بهداری رزمی نیروی زمینی سپاه برگزار شد؛ سردار اخوان ضمن تبریک اعیاد ربیع، اخذ رای اعتماد از مجلس شورای اسلامی و انتصاب ظفرقندی در مقام وزارت بهداشت،  با ارائه گوشه‌ای از توانمندی‌های بهداری رزمی نیروی زمینی سپاه در حوزه‌های گوناگون و بویژه سامان‌های امدادی و درمانی سیار که در نوع خود در کشور و منطقه غرب آسیا بی نظیر است، عنوان کرد: رزمندگان بهداری رزمی نیروی زمینی سپاه با تمام توان همه امکانات و تسهیلات امدادی، بهداشتی و درمانی نیرو را جهت خدمات رسانی به مردم و امیدبخشی اجتماعی و تقویت مبانی نظام اسلامی به کار خواهند گرفت و یاور نظام سلامت کشور بویژه در حوادث و بلایا در مناطق مرزی و کمتر برخوردار کشور خواهند بود. وی انتظار بهداری رزمی نیروی زمینی سپاه را از وزارت بهداشت، تسهیل در تامین تجهیزات پزشکی عمده وارداتی، ایجاد امکان استفاده از ظرفیت پزشکان هیات علمی تمام وقت در بیمارستان‌ها و مراکز درمانی نیرو، استفاده از ظرفیت دستیاران تخصصی در بیمارستان‌های سیار عنوان کرد و گفت :  امید است وزارت بهداشت زمینه تعامل و همکاری ها طرفین در حوزه بهره وری و هوشمند سازی بیمارستانی با رویکرد هوش مصنوعی در راستای تحقق فرمان مقام معظم رهبری( حفظه الله) را فراهم آورند. در ادامه وزیر بهداشت با اشاره به نقش  بهداری رزمی در دوران دفاع مقدس  و خدمات بهداری نیرو در دوران اربعین و بلایای طبیعی تصریح کرد: در دوران جنگ نابرابر کرونا،  اقدامات خوبی از سوی نیروی زمینی سپاه انجام شد. وزیر بهداشت با گرامیداشت یاد شهدای مدافع سلامت نیروی زمینی سپاه، این مجموعه را سرمایه گرانقدری برای نظام بهداشت و درمان کشور برشمرد و ابراز امیدواری کرد: در آینده در ابعاد پژوهشی، عملیاتی و درمانی بتوانیم از ظرفیت‌ها و توانمندی‌های بهداری رزمی نیروی زمینی سپاه استفاده کنیم.امید است بتوانم به عنوان جراح در بیمارستان‌های سیار نیروی زمینی سپاه به مردم خدمت کنم. سپس فرماندهان و معاونین بهداری رزمی نقطه نظرات خود را در حوزه‌های مشترک ارائه نمودند و مقرر گردید که این جلسات مشترک به تناوب در آینده برگزار و میزان پیشرفت تفاهمات فی مابین ارزیابی شود. انتهای پیام /
3155426,سلیمان؛ جنگجوی زرهی ۲۴ساعته ارتش|گزارش تسنیم,۲۰ شهريور ۱۴۰۳ - ۰۹:۰۴,https://newsmedia.tasnimnews.com/Tasnim/Uploaded/Image/1403/06/19/1403061916104578230941224.jpg,"گروه امنیتی دفاعیخبرگزاری تسنیمـ تانک اصلی میدان نبرد M60 ساخت ایالات متحده آمریکا یکی از پرتولیدترین ادوات زرهی ساخت بلوک غرب و کشور آمریکا به حساب می‌آید که به‌نوعی تبدیل به نماد قوای زرهی آمریکا در میانه و اواخر دوره جنگ سرد شده بود، تانکی بر پایه یک طراحی استاندارد و کاربری آسان که نه‌فقط در نیروهای مسلح آمریکا (شامل نیروی زمینی و سپاه تفنگداران دریایی) و بلکه در بازار صادراتی نیز موفقیتهای بسیاری را کسب کرد. این تانک آمریکایی که در 4 مدل اصلی شامل: M60 ،M60A1 ،M60A2 ،M60A3 تولید شده است امروزه و در قرن بیست و یکم نیز در خدمت چندین کشور جهان (از جمله نیروی زمینی ارتش جمهوری اسلامی ایران) همچنان در وضعیت عملیاتی قرار دارد و البته بسته‌های ارتقای مختلفی هم توسط آمریکا و هم برخی دیگر از کاربران آن برای مدرن‌سازی این تانک عرضه شده است. اخیراً، نیروی زمینی ارتش جمهوری اسلامی ایران از یک برنامه ارتقای برای تانک M60 خود با نام «سلیمان» رونمایی کرده است که البته اولین ارتقای M60 در ایران نبود. قبل از پرداختن به موضوع تانک M60 در ایران و بحث بسته ارتقای «سلیمان» نگاهی به این تانک، تاریخچه آن و بسته‌های ارتقای انجام‌شده روی آن در جهان خواهیم داشت. .  M60؛ غول 50تنی آمریکا در میدان نبرد جنگ سرد در دوره جنگ سرد و خصوصاً در سرزمین قاره اروپا از حدود سال 1950 میلادی الی 1991 میلادی همیشه ترس و احتمال وقوع شروع درگیری بین بلوک غرب به‌رهبری آمریکا و بلوک شرق به‌رهبری اتحاد جماهیر شوروی وجود داشت، میدان نبرد زمینی و حوزه تقابل تانکها همیشه یکی از مهمترین مباحث در این دوره بود، از یک طرف بلوک شرق در چندین دهه چه از نظر کمّی و تا حد زیادی از نظر کیفی برتری خردکننده‌ای به بلوک غرب در حوزه تانک‌های اصلی میدان نبرد داشت و از طرفی بلوک غرب بیشتر به‌دنبال این بود که با ترکیبی از عملیات زرهی، یگانهای ضدزره و هوایی توازن قوا در این بخش را حفظ کند. تانک M60 در حقیقت آخرین مدل از سری معروف تانک‌های ملقب به پاتن در خدمت ارتش آمریکا بعد از تانک‌های سری M46 ,M47 ,M48 بود. این سه مدل تانک به‌افتخار ژنرال معروف نیروهای زرهی آمریکا در طول جنگ جهانی دوم، جورج اس پاتن به این عنوان ملقب شدند.  ژنرال جورج اس پاتن اما داستان توسعه M60 را باید به‌نوعی مربوط به انقلاب مجارستان بدانیم، از یک سال قبل از وقوع حادثه مهم در مجارستان، آمریکا پروژه‌ای موسوم به T95 را برای توسعه یک تانک جدید برای جایگزینی با تانک سری M48 آغاز کرده بود و برخی از فناوری‌ها را نیز به‌روی آن آزمایش کرد، اما در سال 1956 میلادی رشته اعتراضات دنباله‌داری در کشور مجارستان باعث شد حکومت کمونیستی این کشور دچار مشکل شود و در نهایت ارتش شوروی سابق و سایر اعضای پیمان ورشو برای سرکوب اعتراضات با قوای کامل وارد بوداپست، پایتخت مجارستان شدند. در این میان و در درگیری بین معترضین و ارتش شوروی یک دستگاه تانک T-54A به‌عنوان پیشرفته‌ترین تانک عملیاتی ارتش شوروی به دست معترضان افتاد و معترضین نیز با این تانک وارد حیاط سفارت انگلستان در شهر بوداپست شدند. وابسته نظامی انگلیس در سفارت موفق شد به‌سرعت به بررسی تانک بپردازد و در نهایت اطلاعات به‌دست‌آمده نشان داد که توپ‌های تانکهای غربی در آن زمان توان نفوذ به برجک این تانک جدید را ندارند و در عین حال توپ 100میلی‌متری این تانک نیز یک تهدید واقعی برای زره تانکهای غربی به حساب می‌آید.  تانک T54 منهدم‌شده در جریان درگیری‌های شهری در بوداپست رسیدن این اطلاعات به کشورهای عضو پیمان ناتو باعث شد توسعه فناوری‌ها و تانکهای جدید سرعت بگیرد. در این میان انگلیسی‌ها ساخت و تولید انبوه توپهای 105میلی‌متری خان‌دار مدل L7 را سرعت بخشیدند و عمده تانکهای کشورهای غربی مثل سنچورین انگلیسی، لئوپارد1 آلمان غربی و M60 آمریکایی و حتی مدل‌های اولیه تانک آبرامز نیز به همین توپ یا مدلهای ساخته‌شده تحت لیسانس آن مجهز شوند. طراحی تانک M60 توسط گروه مهندسی نظامی شرکت کرایسلر آمریکا انجام شد و تولید آن نیز توسط دو کارخانه تانک‌سازی شرکت کرایسلر در دلاوِر آمریکا و یک تأسیسات تانک‌سازی در شهر دیترویت آمریکا انجام شد. تولید تانکهای M60 از سال 1959 میلادی آغاز شد و تا سال 1983 میلادی نیز ادامه داشت و در این مدت به‌طورکلی از تمام مدل‌های این تانک و زیرمجموعه‌های آن که در نقش‌های دیگری به‌کار می‌روند 15 هزار دستگاه برای نیروهای مسلح ایالات متحده و مشتری‌های خارجی ساخته شد. بر اساس اطلاعات منتشرشده در رسانه‌های غربی، تعداد 460 دستگاه تانک مدل M60A1 تا قبل از پیروزی انقلاب اسلامی توسط آمریکا به ایران تحویل شده است. مدل M60A1 در حدود 52 تن وزن، 6.94 متر طول دارد و عرض آن 3.63 متر و ارتفاع آن 3.27 متر است. تانک M60 در مدل اولیه و مدل‌های A1 و A3 از توپ مدل M68 بهره می‌برد، این توپ خان‌دار 105میلی‌متری در حقیقت یک مدل بر اساس مدل L7 انگلیسی البته با برخی از تغییرات است.  تانک M60A1 ارتش آمریکا در سال‌های میانی دهه 1970 میلادی در مدل M60A2 شاهد استفاده از یک توپ و پرتابگر موشکی 152میلی‌متری با طول کم بودیم، البته این مدل از توپ و پرتابگر در آن زمان خیلی مورد استقبال قرار نگرفت و در مدل A3 دوباره توپ 105میلی‌متری به خدمت بازگشت.  تانک M60A2 در مدل A3، که در دهه 1980 میلادی وارد خدمت شد آمریکایی‌ها بیشتر به‌روی بحث کنترل آتش و استفاده از سیستم‌های دیجیتالی تأکید داشتند، در حقیقت تانک M60A3 یکی از اولین تانک‌های آمریکایی بود که به سیستم کنترل آتش کامپیوتری مجهز شده بود.  تانک M60A3 روی برجک اصلی تانک M60 یک برجک کوچک مخصوص فرمانده تانک دیده می‌شود که با کد M19 شناخته می‌شود، این برجک به تیربار سنگین و همچنین جایگاه دید برای فرمانده مجهز است. در حوزه پیشران، تمام تانکهای M60 از پیشران دیزل توربوشارژ و هواخنک مدل Continental AVDS-1790-2 استفاده می‌کنند، این موتور قدرتی در حدود 750 اسب بخار را در اختیار تانک قرار می‌دهد. تانک M60 از اوایل دهه 1960 میلادی وارد خدمت شد و به‌سرعت نیز متحدان آمریکا در نقاط مختلف دنیا به خرید آن اقدام کردند. کنار ایران در دوره شاهنشاهی از دیگر کاربران این تانک می‌توان به رژیم صهیونیستی، ترکیه، عربستان، ایتالیا، مصر، تایوان، برزیل، تایلند، مراکش، اسپانیا و عمان اشاره کرد. سابقه رزمی M60 تانک M60 اولین بار در جریان کمک‌های فوری آمریکا به رژیم صهیونیستی در جریان جنگ یوم کیپور در سال 1973 میلادی وارد میدان جنگ شد، در همان زمان و در مقابل تیم‌های ضدزره مصر و سوریه مشخص شد که زره تانک M60 در برابر تهدیدات ضدزره خصوصاً بر اساس بحث خرج گود دچار مشکل است.  تانک M60A1 در اختیار رزمندگان ایرانی در سالهای دفاع مقدس  تانک M60A1 سپاه تفنگداران دریایی آمریکا ـ سال 1991 ـ عملیات طوفان صحرا از دیگر میدانهایی که M60 در آن حضور داشته است، می‌توان به جنگ 8ساله ایران و عراق، عملیات طوفان صحرا در سال 1991 میلادی، درگیری‌های ترکیه با کردها در داخل این کشور و شمال سوریه، تجاوز رژیم صهیونیستی به لبنان در دهه 1980 میلادی، تهاجم عربستان سعودی به یمن یا درگیری‌ها در منطقه صحرای غربی در مراکش اشاره کرد. آماده‌کردن M60 برای نبردهای جدید در اواخر دوره جنگ سرد و پس از آن با توجه به معرفی شدن نسل جدید تانکها مثل لئوپارد2، آبرامز و چلنجر، برخی از کاربران M60 که از نظر بودجه دچار محدودیتهایی بودند یا با پایان جنگ سرد تهدیدات سابق را حس نمی‌کردند به‌سمت ارتقای تانکهای M60 خود رفتند تا با هزینه‌ای کمتر تانکی با مشخصات به‌روز داشته باشند. در سالهایی که گذشته، بسته‌های ارتقای مختلفی توسط آمریکا، رژیم صهیونیستی، ایتالیا و ترکیه به‌عنوان اصلی‌ترین بسته‌های ارتقا برای تانکهای M60 ارائه شده که برخی از آنها به‌صورت انبوه به‌روی ناوگان برخی از کاربران این تانک اعمال شده است. در خود آمریکا برای نمونه می‌توان به بسته ارتقای سوپر M60 اشاره کرد که در آن از زره نسل جدید چابهام و موتورهایی به‌قدرت 1200 اسب بخار استفاده شده است ولی توپ اصلی تانک همان توپ 105میلی‌متری باقی مانده است.  سوپر M60 طرح ارتقای دیگر از آمریکا M60-2000 است که در آن به‌صورت کلی برجک تانک M60 حذف شده و برجک تانک M1 آبرامز مسلح به توپ 120میلی‌متری به‌روی تانک نصب شده است.  M60-2000 از دیگر طرح‌های آمریکایی برای ارتقای تانک M60 می‌توان به پروژه SLEP از شرکت ریتهون اشاره کرد که بیشتر حول محور نصب سیستم کنترل آتش جدید و تعویض توپ 105میلی‌متری با توپ 120میلی‌متری قرار دارد.  بسته ارتقای SLEP بسته ارتقای فونیکس از کشور اردن شامل ارتقای قدرت موتور، نصب توپ 120میلی‌متری و نصب زره‌های واکنشی از دیگر طرح‌های ارائه‌شده برای مدرن‌سازی تانک M60 بوده است.  M60 فونیکس ایتالیایی‌ها هم توسط شرکت لئوناردو یک بسته ارتقا شامل ارتقای موتور، نصب توپ 120 میلی متری بدون خان، نصب یک تیربار 12.7 میلی متری با کنترل از راه دور، نصب سیستم کنترل آتش جدید و نصب زره جدید را برای این تانک ارائه دادند.  ارتقای تانک M60 توسط شرکت ایتالیایی لئوناردو اما وقتی در خصوص ارتقاهای تولیدانبوه‌شده برای تانکهای M60 صحبت می‌کنیم باید سراغ رژیم صهیونیستی و ترکیه برویم. اسرائیلی‌ها به عنوان یکی از کاربران بزرگ سری M48 و M60، یک برنامه گسترده برای ارتقای این تانک تحت عنوان ""ماگاچ "" اجرا کردند. ارتقاهای ماگاچ تا ماگاچ 5 مربوط به تانک‌های M60 بوده و ماگاچ‌های سری 6 و 7 مربوط به تانکهای سری M60 بود. ارتقاهای انجام‌شده به‌روی سری M60 تحت پروژه ماگاچ شامل افزایش قدرت، تغییر سیستم کنترل آتش و نصب زره‌های واکنشی اضافی بوده است.  تانک ماگاچ7سی اما اسرائیلی‌ها برای بازار بزرگ ناوگان M60 نیروی زمینی ارتش ترکیه پروژه Sabra را تعریف کردند که یکی از بزرگترین پروژه‌های ارتقای M60 در دنیا بود و البته در ادامه ترکیه را نیز وارد بحث استفاده از توان بومی و توسعه بیشتر بر روی تانک‌های M60 کرد.  تانک‌های M60 ارتش ترکیه ـ ارتقایافته به استاندارد Sabra در پروژه Sabra تعداد 450 دستگاه تانک M60 ارتش ترکیه ارتقا پیدا کردند. مهمترین بخشهای این ارتقا شامل نصب یک توپ 120 میلی متری بدون خان ساخت صنایع نظامی رژیم صهیونیستی، نصب یک موتور دیزل ساخت آلمان به قدرت هزار اسب بخار، سیستم انتقال قدرت جدید، سامانه کنترل آتش جدید ساخت رژیم صهیونیستی و یک بسته زره کامپوزیتی و واکنشی برای این تانک نصب شد. اما ترک‌ها در کنار تانک‌های M60 از جمله کاربران بزرگ تانک‌های سری لئوپارد 2 آ 4 نیز هستند. در جریان درگیری‌ها در شمال سوریه واحدهای زرهی ترکیه در مقابل نیروهای کرد و در برخی از درگیری‌ها با گروهک داعش آسیب‌های سنگینی در برابر موشک‌های ضد زره هدایت شونده متحمل شد و همین مسئله باعث شد که ترکها برنامه‌های ارتقای بیشتر زرهی را در دست اجرا قرار بدهند. در زمان حاضر M60 های نسل جدید ارتش ترکیه با عنوان M60TM شناخته می‌شوند. بخش عمده کار مدرن‌سازی در استاندارد جدید به‌عهده شرکت ترکیه‌ای Aselsan است. در این استاندارد یک سیستم کنترل آتش جدید ساخت این شرکت به‌نام Volkan-M روی تانک نصب شده است. همچنین یک سیستم دریافت و اشتراک گذاری اطلاعات رزمی دیجیتالی، به همراه سیستم دفاع فعال از نوع برخورد سخت مدل PULAT به همراه یک سکوی نظارت مستقل مجهز به دوربین‌های روزانه، حرارتی و مسافت سنج لیزری، بسته جدید زره کامپوزیتی و سیستم کنترل از راه دور برای مسلسل سنگین روی برجک برای این تانک نصب شده است.  تانک M60TM ارتش ترکیه در زمان حاضر جدیدترین ارتقا در دست تولید انبوه برای تانک M60، پروژه‌ای است که در کشور تایوان آغاز شده است. در راستای پروژه مدرن سازی تانکهای M60A3 ارتش تایوان، شرکت آمریکایی RENK تولید انبوه موتورهای سری AVDS-1790 با قدرت 1200 اسب بخار را آغاز کرده است. این سری از موتورها جایگزین موتورهای اصلی تانک خواهد شد. در بخش دیگر این مدرن سازی توپ‌های 105 میلی متری خان دار این تانک با توپ‌های بدون خان 120 میلی متری نیز جایگزین می‌شود. در زمان حاضر تایوانی‌ها به‌دنبال ارتقای 40 دستگاه تانک M60 به استاندارد جدید هستند. تایوانی‌ها در کنار بحث مدرن سازی تانک‌های M60 خود بیش از 100 دستگاه تانک آبرامز را نیز به آمریکا سفارش داده‌اند که به زودی تحویل این تانک‌ها به این کشور آغاز می‌شود. ایران و تانک‌های M60 همان طور که در بالاتر نیز به آن اشاره شد، ایران در دوره پهلوی دوم هم از مشتری‌های تانک M60 بود و به‌روایتی 460 دستگاه از این تانک را از آمریکا خریداری کرد. در دوره پهلوی دوم و در یک دهه پایانی آن برنامه ایران بیشتر به‌سمت انگلستان در حوزه زرهی بود که به خرید انبوه تانک‌های چیفتن منجر شد و البته مشکلات متعدد این تانک در حوزه پیشران و زره باعث شد ما با انگلستان پروژه‌ای موسوم به ""شیر ایران"" را آغاز کنیم. این پروژه با وقوع انقلاب اسلامی متوقف شد و با شروع جنگ تحمیلی نزاجا با ترکیبی از تانک‌های چیفتن، M60 و M48 و M48 وارد میدان رزم علیه عراق شد.  تانک M60 در جریان رژه ارتش قبل از پیروزی انقلاب مجهز به دوربین فروسرخ AN/VSS-1(V)1 ذکر این مسئله هم البته خالی از لطف نیست که در دوره قبل از پیروزی انقلاب اسلامی، تانکهای M60 تحویلی ایران با یک سیستم دوربین فروسرخ موسوم به مدل AN/VSS-1(V)1 به‌همراه سیستم‌ها و دوربین‌های دید در شب مخصوص فرمانده به ایران تحویل شده بود. این سامانه به‌نوعی نسل اول دوربین‌های دید در شب به حساب می‌آمدند که البته بعد از دوران دفاع مقدس منسوخ به حساب آمدند و از خدمت خارج شدند. اسناد تصویری که بعد از سقوط صدام از جلسات سازمان تروریستی مجاهدین خلق در دیدار با افسران اطلاعات بعثی منتشر شد نشان می‌داد که برآورد به‌دست‌آمده توسط منافقین از گزارشات نزاجا نشان می‌داده است که خدمه زرهی ایران از M60 به‌نسبت چیفتن بسیار راضی‌تر بودند. تانک M60 در مقایسه با چیفتن از نظر سادگی عملیات و تعمیر و نگهداری و همچنین چابکی بهتر برای پرسنل نزاجا گزینه‌ای مناسب‌تر بود. بعد از پایان جنگ تحمیلی و با توجه به تحریم‌های تسلیحاتی از طرف غرب، جمهوری اسلامی ایران در مرحله اول بازسازی توان رزم خود بحث خرید گسترده تانک‌های T72 از شوروی سابق و فدراسیون روسیه را در دستور کار قرار داد که امروز هم همچنان بخش عمده قوای زرهی کشور را این تانک تشکیل می‌دهد، ولی M60 به‌دلیل داشتن برخی از نکات مثبت که در بالا به آن اشاره شد مشخصاً هنوز گزینه محبوب نزاجا بوده است. پروژه «سلیمان» که طرح ارتقای تانک M60 است و توسط مجموعه شهید زرهرن نزاجا انجام شده است، البته اولین تلاش برای ارتقای M60 در ایران نیست.  تانک M60 ارتقایافته تحت پروژه صمصام در سالهای آخر دهه 80 شمسی در مجموعه جهاد خودکفایی نزاجا، پروژه‌ای موسوم به «صمصام» برای ارتقای تانک M60 انجام شد. این پروژه شامل مواردی همچون نصب زره واکنشگر، سیستم هشدار قفل لیزری، نصب اخلالگر فروسرخ و سیستم کنترل آتش Kat-72 (نمونه تولید داخل از سیستم کنترل آتش EFCS-3 اسلوونی) را در بر می‌گیرد، البته این استاندارد به‌صورت گسترده در نزاجا مورد استفاده قرار نگرفت. سلیمان؛ تلاش جدید برای مدرن‌سازی M60 ایرانی اما در نهایت به پروژه سلیمان برای ارتقای تانک اصلی میدان نبرد M60A1 در خدمت نزاجا می‌رسیم. این پروژه ارتقا را که توسط مرکز تعمیرات و بهینه‌سازی شهید زرهرن نزاجا به انجام رسیده است، می‌توان یکی از سنگین‌ترین پروژه‌های بروزرسانی زرهی در کشور کنار پروژه تانک کرار (محصول وزارت دفاع ) به حساب آورد.  تانک M60 ارتقایافته تحت پروژه سلیمان در مجموعه شهید زرهرن نزاجا در جریان صحبت‌های امیر سلیمانی، مسئول مرکز شهید زرهرن نزاجا با فرمانده‌کل ارتش در خصوص وضعیت تانک قبل از ارتقا متوجه می‌شویم که این تانک فاقد توانایی رزم شبانه بوده و در وضعیت نبرد روزانه نیز فاقد دقت کافی بوده است که مشخصاً نشانه عدم‌وجود سیستم مدرن کنترل آتش است. در ارتقایسلیمانشاهد این مسئله هستیم که سیستم نظارت مخصوص برای تانک و سیستم کنترل آتش آن در نظر گرفته شده است که با توجه به عدسی‌های به‌کاررفته در آن احتمالاً با ترکیبی از سیستم دید روزانه، دید حرارتی (برای شب و شرایط بد جوی) و مسافت‌سنج لیزری و آنتن هواشناسی رو‌به‌رو هستیم که اطلاعات به‌دست‌آمده از آنها به کامپیوتر کنترل آتش منتقل می‌شود و به تانک کمک می‌کند چه در وضعیت ثابت و چه متحرک به‌سمت اهداف چه ثابت و چه متحرک با دقت بالا در شب و روز شلیک کند، دقت کنید که بر اساس اطلاعات موجود تا قبل از این تانک مورد نظر حتی توان شلیک در حال حرکت را نیز نداشته است. استفاده از آنتن هواشناسی به تانک کمک می‌کند تا پارامترهایی مثل سرعت باد و رطوبت محیطی را اندازه‌گیری کند برای دقت هرچه بیشتر شلیک، خصوصاً در فواصل بالا امری لازم است.  اجزای ارتقای پروژه سلیمان فلش قرمز: سیستم اپتیک فرماندهی برای سامانه کنترل آتش/فلش مشکی: آنتن هواشناسی برای سیستم کنترل آتش/فلش طوسی: سامانه کنترل از راه دور مجهز به تیربار سنگین M2/فلش سبز: سنسور هشداردهنده قفل لیزری/فلش زرد: سنسورهای سیستم دفاع فعال Shtora-1/فلش بنفش: پرتابگرهای نارنجک دودزا/دایره قهوه‌ای: زره‌های واکنشی انفجاری قطعاً نصب سیستم مدرن کنترل آتش را می‌توان مهمترین بخش ارتقای پروژه سلیمان به حساب آورد چرا که تانک‌های M60 مجهز به این ارتقا را تبدیل به وسیله‌ای مناسب برای جنگ در کلیه ساعات شبانه‌روز می‌کند. در بخش دیگر یک اتفاق جالب رخ داده و آن هم نصب ترکیبی از سیستم‌های هشداردهنده قفل لیزری روی تانک کنار سیستم دفاع فعال Shtora-1 است. سیستم‌های هشداردهنده قفل لیزری در صورت تابیده شدن اشعه لیزر برای سیستم‌های مسافت‌سنج لیزری دشمن یا سیستم‌های هدایت لیزری مهمات به‌سرعت به خدمه هشدار می‌دهند و سمت تابیده شدن لیزر را مشخص می‌کنند،در این شرایط خدمه می‌توانند هم نارنجک‌های دودزای روی برجک را فعال کنند و پشت ابری از دود پنهان شوند و قفل لیزری را بشکنند و هم می‌توانند به‌سرعت حرکت کنند و با مانور دادن از فضای تهدید و دید دشمن خارج شوند. اما سیستم دفاع فعال Shtora-1 ساخت شوروی سابق و روسیه در حقیقت یک سیستم دفاع فعال از نوع برخورد نرم است که وظیفه آن ایجاد اخلال روی سیستم هدایت موشک‌های هدایت‌شونده ضدزره در خط دید مثل سری تاو و کنکورس است. این موشک‌ها در زمان پرواز به‌سمت هدف باید توسط کاربر تا لحظه برخورد کنترل شوند که این سامانه با ارسال امواج اخلالگر و کورکننده در این فرآینده اخلال ایجاد می‌کند و باعث سقوط موشک می‌شود. در بحث حفاظتی، همچنین روی بدنه تانک شاهد استفاده از لایه‌های زره‌های واکنشی انفجاری هستیم. این زره‌ها هم بر اساس مکانیزم انفجاری و نیروی واکنشی آنها بعد از برخورد یک پرتابه فعال می‌شود و نیروی انفجار حاصل از آن باعث دفع پرتابه و عدم نفوذ آن به بدنه تانک می‌شود. به‌نظر می‌رسد این لایه که به‌صورت یک پوشش روی برجک تانک نیز نصب شده در حقیقت پوششی است که زیر آن بلوک‌های زره‌های واکنشی نصب شده است و در نتیجه می‌توان گفت بخش خوبی از تانک از نظر حفاظتی دچار افزایش سطح حفاظت شده است. از دیگر ارتقاهای جالب انجام‌شده حذف برجک فرماندهی روی برجک اصلی و اضافه کردن یک قبضه تیربار سنگین M2 به‌همراه سیستم کنترل‌کننده مستقل است. تیربار M2 یکی از قدیمی‌ترین سلاح‌های همچنان موجود مانده در خدمت در جهان است که در ابتدا در سال 1933 میلادی وارد خدمت ارتش آمریکا شده است و هنوز هم تیربار اصلی سنگین ارتش آمریکا در کالیبر 99*12.7 میلی‌متری به حساب می‌آید و در کشورهای عضو پیمان ناتو و متحدان غرب هم همچنان تیربار اصلی در این کالیبر حساب می‌آید.  مسلسل سنگین M2 با سیستم کنترل از راه دور روی تانک سلیمان دقت بالا و دوام عالی و همچنین آسانی کارکرد باعث شده است در تمام این سالها این مسلسل در خدمت باقی بماند و حالا نیز با اضافه‌شدن سیستم‌های کنترل از راه دور، دقت بالای این تیربار چندین برابر افزایش پیدا کرده است. سیستم نصب‌شده برای این تیربار خود به‌صورت مستقل دارای دوربین‌های روزانه، حرارتی و مسافت‌سنج لیزری است و می‌تواند با اهدافی مثل نیروهای پیاده و برخی از سنگرهای جمعی یا زره‌پوش‌های سبک به‌راحتی تا فاصله بیش از یک کیلومتر درگیر شود و البته ذکر این نکته مهم است که خدمه لازم نیست برای کار با این تیربار از داخل تانک خارج شوند و درصد حفاظت از آنها شدیداً افزایش پیدا می‌کند. گلوله‌های 12.7میلی‌متری از سطح بالای مرگباری چه در برابر انسان و چه اهداف سبک زرهی و حتی اهداف کم‌سرعت هوایی برخوردار است. نکته جالب در خصوص تیربار M2 در دوران جنگ ویتنام، این تیربار که روی آن یک دوربین عادی نصب شده بود توانست یک نیروی ویتنامی را از فاصله 2250متری هدف قرار بدهد، قطعاً با اضافه شدن سیستم‌های مستقل کنترل آتش و هدف‌گیری این تیربار هم می‌تواند فواصل بسیار دور از تانک را پوشش دهد. به‌صورت کلی و در جمع‌بندی نهایی با توجه به شواهد تصویری موجود می‌توان گفت پروژهسلیمانتوانسته است در بخشهایی مثل حفاظت مستقیم (زره واکنشگر)، مقابله هوشمند با طیفی از تهدیدات ضدزره (هشداردهنده لیزری + نارنجک‌انداز دودزا و دفاع فعال)، افزایش دقت تیراندازی، شلیک در حرکت و توان رزم شبانه (سیستم کنترل آتش) و همچنین ایجاد قابلیت درگیری مستقل و از راه دور با تهدیدات سبک (تیربار M2 کنترل از راه دور) تانک M60 را به‌صورت کامل دچار یک تحول و ارتقای بسیار بزرگ کند. یک ابتکار جالب دیگر که در پروژه سلیمان انجام شده نصب یک نشان به‌شکل عدد 8 در دو طرف تانک است. این نشانه در حقیقت یک سیستم تشخیص دوست از دشمن است که سالهای زیادی است در نیروهای مختلف نظامی و خصوصاً زرهی و مکانیزه جهان رواج دارد. هر ارتش و یگان رزمی سعی می‌کند ادوات خود را با یک حرف، عدد یا نشان مشخصی علامت‌گذاری کند تا در میدان جنگ در جریان درگیری، در جایی که ممکن است در جریان یک واکنش سریع نیروی خودی از تشخیص دوست از دشمن دچار مشکل شود با گشتن به‌دنبال این اعداد، حروف یا نشان‌ها اقدام به شناسایی واحد خودی کند.  امیدوار هستیم با توجه به انجام این سطح از کارهای مهم و قابل توجه در مرکز شهید زرهرن نزاجا، سرمایه‌گذاری‌های لازم برای ادامه توسعه تانک M60 با الگوگیری از کارهای انجام‌شده در سایر جهان نیز صورت بگیرد. بحث‌هایی مثل تعویض موتور و رساندن قدرت آن به 1000 الی 1200 اسب بخار، تعویض لوله توپ از 105 به 120 میلی‌متری و تغییر سیستم دفاع فعال از نوع برخورد نرم به برخورد سخت می‌تواند M60 یا همانسلیمانرا بدل به تانکی کاملاً مدرن کند که می‌تواند همچنان در میدانهای نبرد قرن 21 برای ایران سرباز و جنگجویی مطمئن باشد. انتهای پیام/"
3155796,فرمانده دریایی ارتش:از رویارویی با هیچ قدرتی واهمه نداریم,۱۹ شهريور ۱۴۰۳ - ۱۶:۵۲,https://newsmedia.tasnimnews.com/Tasnim/Uploaded/Image/1400/09/07/1400090721280130424155954.jpg,به گزارش گروه دفاعیخبرگزاری تسنیم، امیر دریادار شهرام ایرانی فرمانده نیروی دریایی ارتش، با حضور در مرکز آموزش 01 شهیدان سرباز نزاجا، ضمن تبریک فرارسیدن ماه ربیع الاول، گفت: ارتش جمهوری اسلامی و نیروهای چهارگانه، در طول سال‌های پس از پیروزی انقلاب اسلامی تاکنون، در بسیاری از عرصه‌های دفاعی امنیتی حائز دستاوردها و مدال‌های ارزشمند و پرافتخاری شده‌اند که این امر، نشان از افتخارآفرینی مداوم و سلحشورانه این نیروی نظامی ولایت‌محور دارد. وی افزود: این امر که نیروهای چهارگانه ارتش از دستان نائب امام زمان (مدظله‌العالی) مدال‌های پرافتخار متعددی را دریافت کرده‌اند، انگیزه و هدفی بسیار متعالی و گران‌قدر برای کسانی است که میخواهند خدمت در نظام مقدس جمهوری اسلامی را هدف و غایت متعالی زندگی خود قرار دهند. ایرانی ادامه داد: مکرراً به نقش بی‌بدیل ارتش در پیروزی انقلاب اسلامی و دوران هشت سال دفاع مقدس اشاره شده است؛ نقشی که با آبیاری درخت نظام اسلامی، موجبات تناوری و ثمردهی این نظام الهی را فراهم کرده است. وی تصریح کرد: این مسیر الهی ادامه دارد و کارکنان ارتش با تقدیم جان و انجام بی‌دریغ هرگونه کوشش و مجاهدتی، اجازه نخواهد داد که این مسیر پر فروغ آسیب ببیند. ایرانی با اشاره به جان‌فشانی‌های ارتش در راه انقلاب و نظام اسلامی، اظهار کرد: مسیری که تا کنون در کشور طی شده است، حاصل انقلابی‌گری، مردمی‌بودن و مکتبی بودن نیروهای ولایی ارتش است. از نخستین روزهای انقلاب اسلامی تا کنون، در هر جایی که لازم بوده، ارتش حضوری مؤثر و به موقع داشته است. وی در ادامه با بیان آن‌که نیروی دریایی ارتش، با اهتمام به الگوهای دینی و برنامه‌ریزی بر اساس موازین و خط ‌مشی‌های مدنظر فرمانده معظم کل قوا (مدظله‌العالی) توانسته است به موفقیت‌های چشم‌گیری دست پیدا کند، تأکید کرد: نیروی دریایی ارتش در دوران پس از پیروزی انقلاب اسلامی و دوران هشت سال دفاع مقدس، تنها بر حکمرانی دریایی بر پهنه خلیج فارس متمرکز بود، اما در طی سالیان اخیر، این نیرو با التفات و اهتمام به آموزه‌ها و تدابیر راهبردی معظم‍له توانسته‌ است آب‌های بین‌المللی و پهنه اقیانوس‌ها نیز را درنوردد. وی ادامه داد: اقتدار و عزت امروز ما در نظام اسلامی، با هیچ دوره‌ای قابل قیاس نیست و نظام مقدس جمهوری اسلامی، از رویارویی با هیچ‌ نیرو و قدرت منطقه‌ای و فرامنطقه‌ای در خلیج فارس واهمه ندارد. ایرانی، به گسترش حوزه اقتدار دریایی ایران، به فراتر از مرزهای آبی کشور اشاره و تصریح کرد: امروز به برکت نظام اسلامی، تمامی کشتی‌های کشور در هر نقطه از جهان، با کمال قدرت و عزت در حال رفت و آمد هستند؛ به نحوی که کشور در منطقه خلیج عدن تنها با داشتن یک ناو‌گروه رزمی، توانسته امنیت دریایی خود را به خوبی تأمین کند؛ درحالی‌که کشورهایی نظیر آمریکا، با صد فروند کشتی پیشرفته نتوانسته است خود را از تیررس گروه‌های مقاومت خارج و امنیت ناوگان خود را به طور کامل تأمین کند. وی در ادامه با اشاره به نقش نیروی دریایی ارتش در تأمین امنیت شاهراه‌های آبی اقیانوس هند، گفت: امروز مسئولیت تأمین امنیت نیروهای دریایی کشورهای حاشیه اقیانوس هند، به جمهوری اسلامی ایران واگذار شده و ما به نمایندگی از ملت ایران و ارتش قهرمان، در آن‌جا حضوری مؤثر داریم. انتهای پیام/
3155790,تمجید فرمانده ارتش از مهارت شلیک خلبانان نهاجا,۱۹ شهريور ۱۴۰۳ - ۱۶:۴۵,https://newsmedia.tasnimnews.com/Tasnim/Uploaded/Image/1403/06/19/1403061916450481830941364.jpeg,به گزارش گروه دفاعیخبرگزاری تسنیم، امیر سرلشکر سیدعبدالرحیم موسوی فرمانده کل ارتش در حاشیه برگزاری روز اول مرحله اصلی مسابقات تیراندازی هوا به زمین و بمباران تاکتیکی نیروی هوایی ارتش جمهوری اسلامی ایران که با حضور 6 تیم 4 فروندی از پایگاه‌های شهید فکوری تبریز، شهید یاسینی بوشهر، شهید نوژه همدان، شهید حبیبی مشهد، شهید عبدالکریمی بندرعباس و وحدتی دزفول به میزبانی پایگاه سوم شکاری شهید نوژه همدان و به مدت 4 روز در حال برگزاری است، عملکرد تیم‍های شرکت کننده در این مسابقات را بسیار خوب دانست. وی گفت: در روز اول مرحله اصلی عملکرد تیم‌های شرکت کننده بسیار خوب بود و تیم‌های شرکت‍کننده در مسابقات از روحیه و انگیزه بسیار بالایی برخوردار هستند. سرلشکر موسوی افزود: عملکرد تیم‍های شرکت کننده در این مسابقات گویای عملکرد فنی و تیمی بسیار بالا، توان و تخصص بالای خلبانان و فن شلیک و قابلیت‍های مانوری و مهارت‍های نظامی و خلبانی است که مدت‍ها روی آن کار شده و نشان دهنده آمادگی عملیاتی بسیار بالای شرکت کنندگان است. فرمانده کل ارتش، برگزاری مسابقات تیراندازی هوا به زمین و بمباران تاکتیکی نیروی هوایی ارتش را موجب افزایش روحیه و مهارت کارکنان نیروی هوایی ارتش جمهوری اسلامی ایران در بخش‍های مختلف دانست که موجب ارتقای مهارت آنها می‌شود و اظهار داشت: این گونه مسابقات به خوبی نشان می‍دهد که کدام یک از این شرکت کنندگان از دیگران بهتر کار و تلاش کرده است زیرا باید مشخص شود قهرمان کیست و چه کسی در رده های بعدی قرار دارند، تا دیگران تلاش کرده و خود را به او برسانند، این یک مسابقه است که افراد و تیم های برتر را مشخص می‌کند. انتهای پیام/
3155145,آغاز مسابقات تیراندازی هوا به زمین نیروی هوایی ارتش,۱۸ شهريور ۱۴۰۳ - ۱۷:۴۴,https://newsmedia.tasnimnews.com/Tasnim/Uploaded/Image/1403/06/18/140306181743309230935714.jpg,به گزارش گروه دفاعیخبرگزاری تسنیم، در راستای ارتقا توانمندی و توان رزم  نیروی هوایی ارتش و خلبانان نهاجا مسابقات تیراندازی هوا به زمین (گانری) نیروی هوایی ارتش با حضور 6 تیم 4 فروندی از پایگاه‌های شهید فکوری تبریز، شهید یاسینی بوشهر، شهید نوژه همدان، شهید حبیبی مشهد، شهید عبدالکریمی بندرعباس و شهید وحدتی دزفول آغاز شد. این مسابقات به میزبانی پایگاه سوم شکاری شهید نوژه همدان و به مدت 4 روز برگزار می‌شود. در این دوره از مسابقات تیراندازی هوا به زمین از انواع تسلیحات و بمب‌های متنوع جنگنده‌های اف4 و اف5 برای مورد اصابت قرار دادن اهداف از پیش تعیین شده استفاده خواهد شد. دو روز اول این مسابقات به صورت تمرینی و با مهمات غیرجنگی برگزار شده و روزهای سوم و چهارم روز اصلی این مسابقات با مهمات اصلی و جنگی و در میدان تیر پایگاه شهید نوژه همدان برگزار خواهد شد. پیش از آغاز مسابقات، با حضور امیر خلبان حمید واحدی فرمانده نیروی هوایی ارتش و کلیه خلبانان و کارکنان فنی حاضر در مسابقات تیراندازی هوا به زمین (گانری)، جلسه توجیهی این دوره از مسابقات در پایگاه هوایی شهید نوژه همدان برگزار شد. امیر واحدی در این نشست با اشاره به اهمیت رعایت مسائل ایمنی گفت: ایمنی سرلوحه تمام کارهای ماست، پروازها می‌بایست بارعایت دقیق مقررات و دستورالعمل‌ها اجرا شود. وی افزود: همه شما خلبانان و کارکنان نیروی الهی هوایی ارتش قهرمان و دلیر هستید، ایمنی در انجام کارها را باید سرلوحه تمام اقدامات خود قرار دهید. امیر واحدی اظهار کرد: برگزاری این مسابقات در واقع تمرینی است برای کلیه قسمت‌های این نیرو تا بتوانند نقاط قوت و ضعف خود را شناسایی کنند. فرمانده نهاجا خاطرنشان کرد: هدف همه ما از برگزاری این گونه تمرین‌ها، حفظ آمادگی و ارتقای توان رزمی و درنهایت حراست از کشور اسلامی و خدمت به مردم عزیز ایران است. انتهای پیام/
3155004,تخلیه مقرهای مرزی گروهک کومله در آستانه سفر پزشکیان به عراق,۱۸ شهريور ۱۴۰۳ - ۱۶:۰۸,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش خبرنگار دفاعیخبرگزاری تسنیم، اخیراً اخباری مبنی بر جابه‌جایی و انتقال گروهک‌های تروریستی تجزیه‌طلب مستقر در اقلیم شمال عراق از جدار مرزهای ایران به اردوگاه‌هایی در عمق این اقلیم منتشر شده است. بر همین اساس گروهک تروریستی کومله دو روز پیش در اطلاعیه‌ای اعلام کرد که در راستای اجرای مفاد توافقنامه امنیتی بین ایران و عراق مقرهای خود در زرگویز را تخلیه کرده و کلیه نیروهای خود را به منطقه سوراش در جوار شهر دوکان  و 40کیلومتری شمال منطقه قبلی انتقال داده است. بر اساس توافقنامه امنیتی که دو سال پیش بین ایران و عراق منعقد شده است کلیه گروهک‌های تروریستی و تجزیه‌طلب می‌بایست تمامی مقرهای خود در مجاورت مرزهای ایران را تخلیه کنند و خلع‌سلاح شوند. در راستای اجرای بخشی از این توافقنامه برخی گروهک‌ها مانند حزب دموکرات قبلاً مقرهای خود را تخلیه کرده بودند. از چند روز پیش و در آستانه سفر رئیس جمهور کشورمان به عراق، مقامات عراقی در راستای نشان‌دادن حسن‌نیت خود و همچنین در راستای اجرای بخش دیگری از این توافقنامه سایر گروهک‌های تروریستی مانند کومله را نیز مجبور به عقب‌نشینی و تخلیه مقرهای فعلی خود و انتقال به اردوگاه‌ها کرده‌اند. به گزارش تسنیم، توافقنامه امنیتی میان تهران و بغداد برای خلع‌سلاح و پایان دادن به حضور گروهک‌های تروریستی در اقلیم کردستان عراق پس از آن منعقد شد که در  پاییز سال 1401 نیروی زمینی سپاه پاسداران انقلاب اسلامی در جریان عملیات‌های ربیع 1 و 2 مقرهای گروهک‌های تروریستی تجزیه‌طلب مستقر در اقلیم کردستان عراق را مورد حملات گسترده موشکی و پهپادی قرار داد. این عملیات‌ها پس از آن اجرا شد که علاوه بر شرارتها و اقدامات تروریستی این گروهک‌ها در سالیان گذشته، در جریان اغتشاشات سال 1401 نیز این گروهک‌ها قصد ورود به خاک ایران و اجرای عملیات‌های تروریستی در برخی شهرهای مرزی ایران را داشتند. انتهای پیام/+
3154881,باقری دستورالعمل اجرایی نکوداشت پدافند غیرعامل را ابلاغ کرد,۱۸ شهريور ۱۴۰۳ - ۱۲:۱۱,https://newsmedia.tasnimnews.com/Tasnim/Uploaded/Image/1402/09/27/1402092712341478529013274.jpg,به گزارش گروه دفاعیخبرگزاری تسنیم، هشتم آبان‌ماه از سوی شورای‌عالی انقلاب فرهنگی در تقویم ملی به‌عنوان روز پدافند غیرعامل نام گذاری شده است. برهمین اساس و با توجه به فرامین مستمر مقام معظم رهبری امام خامنه‌ای عزیز (مدظله‌العالی) درباره اهمیت پدافند غیرعامل و ضرورت فرهنگ‌سازی آن و نظر به مأموریت مندرج در ماده 7 سیاست‌های کلی نظام در امور پدافند غیرعامل، دستورالعمل اجرایی نکوداشت پدافند غیرعامل در آبان‌ماه سال 1403 از سوی سرلشکر باقری رئیس ستاد کل نیروی مسلح و رئیس کارگروه دائمی پدافند غیرعامل کشور ابلاغ شد. دستورالعمل مذکور در راستای ترویج و توسعه فرهنگ پدافند غیرعامل، ارتقای آموزش عمومی و آمادگی ملی و همچنین اطلاع‌رسانی درباره دستاورد‌ها و اقدامات مثبت سازمان پدافند غیرعامل کشور و دستگاه‌های اجرایی در سطوح ملی، استانی، دستگاهی، نیرو‌های مسلح و شهری به‌ویژه در حفاظت از زیرساخت‌های دارای اهمیت، به‌منظور ایجاد وحدت رویه و بهره‌گیری از تمامی ظرفیت‌ها در 10 ماده ابلاغ شده است. انتهای پیام/
3154780,سردار پاکپور: اسرائیل پشتیبان تیم‌های خرابکاری در مرزهاست,۱۸ شهريور ۱۴۰۳ - ۱۱:۴۸,https://newsmedia.tasnimnews.com/Tasnim/Uploaded/Image/1403/06/18/1403061812295911030933724.jpg,"به گزارشخبرگزاری تسنیماز رشت، سردار محمد پاکپور فرمانده نیروی زمینی سپاه پاسداران انقلاب اسلامی امروز، یکشنبه، در مراسم تکریم و معارفه فرمانده تیپ نیروی مخصوص میرزاکوچک‌خان لنگرود در سالن اجتماعات این تیپ با بیان اینکه تیپ نیروی مخصوص میرزاکوچک یکی از تیپ‌های پابه‌کار و قدرتمند نیروی زمینی است، اظهار کرد: مدل جدید در عصر حاضر عوض شده است و شاهد تغییرات اساسی در شکل تاکتیک و راهبرد جنگ هستیم که دقیقاً ما بایستی متناسب با این شرایط واحدهایمان را آماده کنیم. وی با بیان اینکه ""در جنگ‌های امروز تاکتیک‌های تروریست‌ها و عناصر ضدانقلاب، افرادی را که به‌کار می‌گیرند یا حتی تجهیزات و ابزاری را که استفاده می‌کنند در مقایسه با گذشته متفاوت است، افزود: در چند ماه گذشته شاهد حملات تروریستی به کلانتری و پاسگاه‌های جنوب کشور بودیم که یقیناً این حملات صرفاً از طریق یک گروه شکل نگرفته است بلکه یک سرویس قوی پشت این عملیات‌ها قرار دارد و از بستر گروه‌های معاند در منطقه به‌نفع خودشان استفاده می‌کنند. فرمانده نیروی زمینی سپاه پاسداران با بیان اینکه تیپ‌های تکاور برای مأموریت‌های خاص هستند و همیشه در شرایط آمادگی خوبی قرار دارند، اضافه کرد: تحرکات در مرزهای کشور نشان از برنامه‌ریزی دشمن و تقویت گروه‌های معاند در مرزها دارد که طبق تحقیقات انجام‌شده رژیم صهیونیستی پشتیبان تیم‌های خرابکاری در مرزها و عملیات‌های تروریستی که در پاسگاه‌ها انجام می‌شود است. پاکپور با بیان اینکه تیپ نیروی مخصوص میرزاکوچک‌خان لنگرود برای مأموریت‌ها استفاده می‌شود و مهارت‌محور هستند، تصریح کرد: در مقطعی توپ و تانک در جنگ حرف اول را می‌زد ولی در جنگ‌های امروز جدای از توپ و تانک، ریزپرنده‌ها، سلاح‌ها و گلوله‌های هوشمند و غیره از اهمیت خاصی برخوردار است که بعضاً می‌تواند تعیین ‌کننده باشد. وی با ابراز اینکه ""در جنگ‌های امروز تاکتیک به‌کارگیری ابزارهای جنگی در مأموریت‌ها مهم است.""، گفت: دشمن اگر آمادگی ما را ببیند قطعاً در نیت‌های شوم خود تجدیدنظر می‌کند و اگر انفعال داشته باشیم دشمن نیز طمع می‌کند و اقدامات امنیتی را انجام می‌دهد. فرمانده نیروی زمینی سپاه پاسداران با یادآوری اینکه در دهه 90 بخشی از حاشیه مرزها در احاطه عناصر ضدانقلاب بود که با حضور مؤثر سپاه در آن مناطق، عناصر ضدانقلاب در شرق و جنوب شرق از حاشیه مرزهای ایران پاک‌سازی شدند، خاطرنشان کرد: بعد از آن دولت عراق نیز توافق‌نامه امنیتی با ایران امضا کرد که عناصر ضدانقلاب از مرزهای این دو کشور اخراج و پاک‌سازی شوند و این بزرگ‌ترین پیروزی جمهوری اسلامی بود. به گزارش تسنیم، در پایان این مراسم از تلاش‌های سردار سبحان تاور تقدیر شد و وی به‌عنوان فرماندهی لشکر 16 قدس گیلان منصوب شد و سید هادی موسوی که پیش از این جانشین فرماندهی تیپ نیروی مخصوص میرزاکوچک‌خان لنگرود بود به‌عنوان فرمانده جدید این تیپ منصوب شد. انتهای پیام/+"
3154612,پزشکیان: اقتدار کشور مدیون توانمندی نیروهای مسلح است,۱۷ شهريور ۱۴۰۳ - ۲۲:۵۳,https://newsmedia.tasnimnews.com/Tasnim/Uploaded/Image/1403/06/18/1403061808453847530931354.jpg,"به گزارش حوزه دولتخبرگزاری تسنیم، مسعود پزشکیان عصر امروز شنبه در نشست با فرماندهان عالی‌رتبه ارتش جمهوری اسلامی ایران که در دانشگاه فرماندهی و ستاد برگزار شد، اظهار داشت: از نظر شاخص‌های توسعه جوامعی که اجزا و اقشار تشکیل‌دهنده آن از مهندسان، صنعتگران و پزشکان گرفته تا نیروهای نظامی کنار هم و به‌صورت هدفمند عمل می‌کنند و در ادارات و سازمان‌های آن افراد با طی سلسله مراتب به جایگاه بالاتر می‌رسند، از جوامع دیگر توسعه‌یافته‌تر هستند. در کشور ما ارتش جمهوری اسلامی ایران از جمله معدود نهادهایی است که افراد در آن به‌راحتی و بدون ضابطه و طی سلسله مراتب به جایگاه بالاتر نمی‌رسند و این از افتخارات ارتش ماست. رئیس جمهور در ادامه ارتقای بی‌ضابطه مدیران، عدم‌ثبات مدیریت و عدم پاسخگویی مدیران سازمان‌ها نسبت به عملکردها را از جمله مشکلات جدی نظام اداری و اجرایی کشور برشمرد و گفت: خوشبختانه ارتش جمهوری اسلامی ایران از این اشکالات مستثنی است و قدرت‌افزایی این نهاد ارزشمند به‌دور از رویکردهای جناحی در طول دهه‌های گذشته پس از پیروزی انقلاب اسلامی شایسته قدردانی است و جای تبریک دارد. رئیس جمهور در ادامه به اهمیت ساختار نظام‌مند نیروهای مسلح و قابلیت تعمیم آن به دیگر ساحت‌های مدیریتی در کشور اشاره کرد و افزود: در علم مدیریت بالاترین و دقیق‌ترین ارزیابی‌ها از سیستم‌های نظامی استخراج و سپس در دانشگاه تدریس و تئوریزه می‌شود و ارتش جمهوری اسلامی ایران نیز با ساختار نظام‌مند خود این توانمندی را دارد که تجربیات ارزشمند خود در این زمینه را به بخش‌های مختلف انتقال دهد. وی همچنین جایگاه والای نظامیان در کلام حضرت امیرالمؤمنین(ع) را مورد توجه قرار داد و گفت‌: به‌تعبیر امام علی(ع) لشکریان زینت جامعه و موجب عزت، امنیت و سربلندی مردم هستند و این امنیتی که امروز در کشور شکل گرفته است و مردم ما در بخش‌های مختلف در امنیت کامل در حال فعالیتند، از برکت وجود شما ارتشیان دلاور است. پزشکیان با تأکید بر ضرورت تقویت باورها و ارزش‌های اجتماعی و فردی در نسل جوان و در نظام آموزشی کشور، کنار انتقال علم و مهارت‌آموزی به آنها اظهار داشت: این‌که امروز در نسل جوان با پدیده مهاجرت روبه‌رو هستیم به این دلیل است که در نظام آموزشی ما نسبت به تقویت ارزش‌های فردی و اجتماعی جوانان غفلت صورت گرفته است و در نتیجه آنها به‌جای ماندن کنار مردم و تلاش برای حل مشکلات و بازکردن گره از زندگی هموطنان‌شان مهاجرت می‌کنند، این در حالی است که در نیروهای مسلح ما نیروها را به‌گونه‌ای تربیت می‌کنند که حاضرند جانشان را فدای خاک، میهن و اعتقاد خود کنند که بسیار ارزشمند است. رئیس جمهور با بیان اینکه بر اساس حدیثی قدسی خدای متعال حیات زمین را به وجود انسان، حیات انسان را به وجود علم، حیات علم را به وجود عمل و حیات عمل را به اخلاص پیوند داده است، تصریح کرد: اگر چنین باوری در همه انسان‌ها نهادینه شود موجب رشد و تعالی جوامع خواهد شد که خوشبختانه این باور در شما ارتشیان عزیز وجود دارد و با مهارت، خلاقیت و توانمندی‌هایی که ایجاد کرده‌اید و با چنین نگاهی قطعا متوقف نخواهید شد چرا که ما باید بهترین و بالاترین باشیم تا دیگران نتوانند به ما زور بگویند و به ما ظلم کنند. پزشکیان در ادامه با تاکید بر اینکه قدرت و توان نظامی باید در جهت خدمت به مردم به کار گرفته شود، نه برای کشتن زنان و کودکان مظلوم و بی‌گناه، خاطرنشان کرد: آنهایی که ادعای حقوق بشر و دمکراسی دارند به خاطر سوءرفتار یک حکومت با چند شهروند، زمین و زمان را به هم می‌ریزند، اما در مقابل چشمشان زنان، کودکان و بیمارستان‌ها در غزه را بمباران می‌کنند، اما صدایی از آنها بلند نمی‌شود و در نهایت وقاحت باز هم در پشت تریبون‌ها دم از حقوق بشر می‌زنند که بسیار شرم‌آور است. رئیس جمهور با اشاره به اینکه قطعا اگر ما امروز این توان دفاعی را نداشتیم، این جنایتکاران بی‌شرمانه و بی‌رحمانه همین جنایات را علیه مردم ما مرتکب می‌شدند، افزود : چرا نمی‌توانند؟ چون شما ارتشیان غیور هستید، توانمند شدید و قدرت دفاعی برای مردم ما ایجاد کردید که آنها جرأت چنین کاری را ندارند؛ شما افتخار و عزت و زینت کشور هستید و دولت در خدمت شما است و هرکاری در جهت اقتدار بیشتر و پشتیبانی از نیروهای مسلح بتواند فروگذار نخواهد کرد و امیدوارم شما نیز با همین صلابت و قدرت در اوج بمانید و باعث سربلندی بیشتر مردم و کشور باشد. امیر سرلشکر سیدعبدالرحیم موسوی فرمانده کل ارتش نیز در این دیدار افزود: ارتش جمهوری اسلامی ایران طبق قانون اساسی، وظیفه پاسداری از استقلال، تمامیت ارضی و نظام جمهوری اسلامی کشور را برعهده دارد و باید ارتشی مکتبی و مردمی باشد. مقام معظم رهبری (مدظله‌العالی) همواره بر این ابعاد و کارآمدی ارتش تأکید فرموده‌اند. موسوی تصریح کرد: در حکم انتصاب اینجانب 4 مأموریت ارتقاء توان و آمادگی رزمی، تعالی معنوی و بصیرتی، رفع نیازهای معیشتی و هم‌افزایی را ابلاغ فرمودند و خداوند را شاکریم که در بسیاری از حوزه‌ها با وجود  تحریم و تنگناها طوری عمل کردیم که آخرین قضاوت معظمٌ‌له در مورد ارتش این است که ارتش امروز نسبت به قبل هم مؤمن‌تر، هم انقلابی‌تر و هم کارآمدتر است. وی افزود: برابر تدبیر فرمانده معظم کل قوا (مدظله‌العالی)، ارتش برای موفقیّت دولت چهاردهم و در راستای هم‌افزایی هرکاری بتواند انجام خواهد داد. فرمانده کل ارتش با اشاره به فرمایشات فرمانده معظم کل قوا (مدظله‌العالی) مبنی بر اینکه ارتش در شعار ""ارتش فدای ملت"" صادقانه عمل کرده است، بیان داشت: اطمینان داشته باشید که در اعلام آمادگی برای کمک به دولت چهاردهم در چارچوب تدابیر مقام معظم رهبری (مدظله‌العالی) صادقانه عمل خواهیم کرد. موسوی خاطرنشان کرد: ارتش دارای یک تحفظ مخصوص به خود در بیان توانمندی‌هاست، در فرهنگ سازمانی ارتش، قدرت آن چیزی نیست که نشان داده می‌شود، بلکه آن چیزی است که پنهان نگه داشته شده است. از طرف دیگر خود را سرباز و خادم ملّت و فعالیّت‌هایمان را حداقلِ وظیفه می‌دانیم و از اینکه با تبلیغاتی کردن آنها شائبه منت‌گذاری ایجاد شود، پرهیز می‌کنیم و معتقدیم اگر 45 سال چشم روی چشم نگذاشته‌ایم و یک روز بدون مأموریت در هوا، دریا و زمین نبوده‌‌ایم، این میدان خدمت و جانبازی لطف بزرگ خداوند است و بر این نعمت شکرگزاریم. انتهای پیام/"
3152322,پیام تبریک سردار سلامی به امیر آشتیانی,۱۲ شهريور ۱۴۰۳ - ۱۵:۰۰,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,"به گزارش گروه دفاعیخبرگزاری تسنیم، فرمانده کل سپاه پاسداران اسلامی طی پیامی انتصاب مجدد امیر سرتیپ محمدرضا قرایی آشتیانی را به سمت جانشین رئیس ستاد کل نیروهای مسلح تبریک گفت. متن پیام به شرح زیر است: بسم الله الرحمن الرحیم برادر گرانقدر امیر سرتیپ محمدرضا قرایی آشتیانی سلام علیکم؛ حسن اعتماد فرمانده معظم کل قوا (مد ظله‌العالی) در انتصاب مجدد جنابعالی به سمت ""جانشین رئیس ستاد کل نیروهای مسلح"" پس از یک دوره تصدی موفق ""وزارت دفاع و پشتیبانی نیروهای مسلح"" که بیانگر تعهد، لیاقت، کارایی و شایستگی‌های آن برادر ارجمند است را تبریک و تهنیت عرض می‌نمایم. باور داریم تجارب ارزشمند در سنگرهای متعدد مدیریتی نیروهای مسلح به ویژه ارتش پرافتخار جمهوری اسلامی ایران و وزارت دفاع و نقش آفرینی موثر و تعیین کننده در همراهی و یاری بخشی به رئیس محترم ستاد کل و نیز برخورداری از روحیه جهادی و انقلابی و بنیه دانشی و علمی و اشراف بر دکترین، سیاست‌ها و راهبردهای حوزه دفاعی و نظامی کشور پشتوانه ارزشمند آن برادر عزیز برای درخشش و بالندگی دوباره در این جایگاه خطیر است. دوام  توفیق  آن امیر عالیقدر در خدمت صادقانه به نظام مقدس جمهوری اسلامی و ملت عظیم‌الشأن ایران تحت توجهات حضرت ولیعصر(عج) و تبعیت از تدابیر، فرامین و رهنمودهای حکیمانه مقام عظمای ولایت و رهبری و فرماندهی کل قوا حضرت آیت الله العظمی امام خامنه‌ای (مد ظله العالی) را از درگاه خداوند قادر متعال طلب می‌کنم. سرلشکر پاسدار حسین سلامیفرمانده کل سپاه پاسداران انقلاب اسلامی انتهای پیام/"
3152215,مراسم عزاداری‌ هیئت‌های نیروهای مسلح برگزار شد,۱۲ شهريور ۱۴۰۳ - ۱۱:۲۷,https://newsmedia.tasnimnews.com/Tasnim/Uploaded/Image/1403/06/12/1403061210172225130898114.jpg,به گزارشخبرگزاری تسنیم، همزمان با فرا رسیدن 28 صفر، سالروز رحلت جانگداز پیامبر گرامی اسلام (ص)، شهادت امام حسن مجتبی (ع) و امام رضا (ع) مراسم سوگواری هیات های عزاداری نیروهای مسلح برگزار شد. این مراسم به میزبانی ستاد ارتش و با حضور هیئت‌ها و دسته جات عزاداری ارتش جمهوری اسلامی ایران، سپاه پاسداران انقلاب اسلامی، فرماندهی انتظامی جمهوری اسلامی ایران، وزارت دفاع و پشتیبانی نیروهای مسلح و بسیج مردمی از صبح امروز و از نقاط مختلف شهر تهران به سمت مصلای تهران برگزار شد. انتهای پیام/ 
3151994,گزارش نهایی ستادکل درباره علل سانحه بالگرد شهید رئیسی,۱۱ شهريور ۱۴۰۳ - ۱۷:۱۰,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,"به گزارش گروه دفاعیخبرگزاری تسنیم، گزارش نهایی هیئت عالی بررسی ابعاد و علل وقوع سانحه بالگرد حامل رئیس‌جمهور شهید و همراهان، منتشر شد. در این گزارش، که نتیجه تلاش شبانه روزی هیأتی متشکل از کارشناسان خبره و متخصص لشکری و کشوری است، ابعاد فنی، مهندسی، الکترونیکی و شرایط ناوبری بالگرد سانحه دیده مورد بررسی دقیق و کارشناسی قرار گرفت و بررسی‌ها، این نتایج را درپی داشت : 1 - همه اسناد و مدارک مربوط به تعمیر و نگهداری بالگرد ـ از زمان خریداری و بکارگیری تا قبل از زمان وقوع سانحه ، شامل تعمیرات اساسی ، تعویض قطعات اصلی و مهم ـ ، بررسی شد که تمام اقدامات برابر استانداردهای تعریف شده صورت گرفته است. 2 - اسناد و مدارک مربوط به تعمیرات 4 سال اخیرِ بالگرد ، نیز مورد بررسی کارشناسی و بازبینی قرار گرفت و هیچ گونه مشکلی در روند اقدامات صورت گرفته مشاهده نشد. 3 - گزارش اسناد و مکاتباتِ انجام مأموریت ـ از زمان درخواست بالگرد از سوی دفتر ریاست جمهوری ، واگذاری بالگرد ، تعریف نحوه انجام مأموریت و اعزامِ بالگرد از تهران به تبریز ، استقرار در فرودگاه تبریز، سوخت‌‎گیری، مراقبت از بالگردها ، نحوه شروع و ادامه مأموریت پرواز مقامات به محل های تعیین شده دریافت شد ، که با دستورالعمل ها، ابلاغیه ها و آیین‌نامه‌ها، ضوابط، مقررات و استانداردهای لازم انطباق داشته است. 4 - نقشه‌های پروازی از تبریز به پُلِ آغبند ، سد ""قیز قَلعه‌سی"" و از آنجا ، به سمت پالایشگاه تبریز هم ، مورد بررسی کارشناسی دقیق قرارگرفت و مشخص شد ، که بالگرد ، در مسیر پیش‌بینی‌شده حرکت کرده و از این مسیر خارج نشده است. 5 - رایانه دستیِ همراهِ خلبانِ بالگرد (از نوع آی ـ پد) به دست کارشناسان متخصص و خبره احیاء شد ، و که نشان دهنده صحت اطلاعات مسیر پروازیِ بالگرد ، از شروع پرواز از تبریز به مقصد سد قیزقلعه‌سی و از آن نقطه ، به هنگام برگشت ، تا زمانِ وقوعِ سانحه ، منطبق با ""مسیرِ از قبل تعیین شده"" بوده است. 6 - قطعات و سامانه‌های باقیمانده از بالگرد ( یعنی موتورها، سامانه‌های انتقال قدرت و سوخت‌رسان، تجهیزات الکترونیکی، الکترو اَو یونیکی) ، به دست کارشناسان و متخصصان سازمان صنایع هوایی وزارت دفاع آزمایش شد و هیچ عیوبِ موثر در سقوطِ بالگرد، وجود نداشته است. 7 - گزارش‌های سازمان هواشناسی ( یعنی هوای حاضر ، پیش‌بینی و اخطارهای وضعیت های جوی ناپایدار) از روز قبل و همچنین روزِ حادثه، بررسی کارشناسی شد که با شرایط بوجود آمده در روز سانحه انطباق داشته است. 8 - اطلاعات سامانهِ ضبط صدای داخل کابین (CVR) و ضبط اطلاعات پروازی در سامانه FDR بالگردِ همراهِ دستهِ پروازی (میل171) پس از پیاده‌سازی ، بررسی شد ، که در این سامانه هم ،  هیچ‌ پیام و اعلامِ وضعیت اضطراری ، از سوی خلبان بالگرد، اعلام نشده است. 9 - بنابر گزارشِ بررسی کمیته فنی پزشکی قانونی ؛ در نتایجِ آزمایشاتِ سم‌شناسی و آسیب شناسی روی پیکرِ مطهر شهدا ، هیچ مورد مشکوکی ، اعلام نشده است. 10 - قطعات و سامانه های بالگرد ، بررسیِ کارشناسی شد ، و علائمی مبنی بر خرابکاری در قطعات و سامانه‌ها ، وجود نداشته است. 11 - احتمال هدف قرار گرفتن بالگرد با سامانه های آفندی و پدافندی ، جنگ الکترونیک و ایجاد میدان مغناطیسی و لیزر بررسیِ کارشناسی و تخصصی شد که هر گونه دخالت موارد یاد شده در بروز سانحه منتفی اعلام می‌شود. در جمع بندی این گزارش، آمده است:با عنایت به موارد 11 گانه و بررسی‌های دقیقِ کارشناسی و تخصصی و آزمایش‌های متعدد و نتایجِ آن، نظر نهایی هیئت عالی کارشناسی ستاد کل نیروهای مسلح، این است که:علت اصلی سقوط بالگرد، ""شرایطِ پیچیده اقلیمی و جوّیِ منطقه، در فصل بهار""، در بوجود آمدن ناگهانیِ ""تودهِ غلیظِ مِهِ متراکمِ و بالارونده""، به سمت ارتفاع و برخورد بالگرد، با کوه تشخیص داده شد. انتهای پیام/"
3151828,الحاق تانک‌های ارتقاء یافته m-۶۰ به نیروی زمینی ارتش,۱۱ شهريور ۱۴۰۳ - ۱۳:۵۱,https://newsmedia.tasnimnews.com/Tasnim/Uploaded/Image/1403/06/11/1403061113484922230894344.jpg,به گزارش گروه دفاعیخبرگزاری تسنیم، آیین الحاق تانک‌های ارتقاء یافتهm-60 (سلیمان 1402) به یگان‌های رزمی نیروی زمینی ارتش جمهوری اسلامی ایران امروز (یکشنبه) با حضور امیر سرلشکر سیدعبدالرحیم موسوی فرمانده کل ارتش و امیر کیومرث حیدری فرمانده نیروی زمینی ارتش در مرکز تولید، بهینه‌سازی و نوسازی شهید زرهرن نزاجا برگزار شد. با ارتقای این تانک، توان شلیک و هدف قرار دادن سوژه در حال حرکت به آن افزوده شده است؛ همچنین این تانک به دوربین‌های دید در شب مجهز شده است تا توان انجام عملیات در شب را نیز داشته باشد. از دیگر قابلیت‌های تانک‌هایی که امروز به یگان‌های رزمی نیروی زمینی ارتش ملحق شد، می‌توان به سامانه اعلام و اطفای حریق، داشبورد دیجیتال، سامانه اخلال‌گر لیزری و هشداردهنده اشاره کرد. امیر حیدری فرمانده نیروی زمینی ارتش درباره ویژگی‌های جدید این تانک گفت: تانک  m60 دارای 13 قابلیت است که توانستیم آن را احیا کنیم. امروز تانک m60 دارای زره واکنشی، استابلیزر، توپ بسیار قوی بهینه‌سازی شده و موتور با قابلیت مانور بسیار بالا و انواع دوربین‌های دورنگر است که هیچ خلائی برای اپراتور باقی نگذاشته و ضمن قدرت مانور در شب و روز، می‌تواند در تاریکی با دشمن درگیر شود. تانک m60 با تانک‌های روز دنیا در موضوع حفاظت زرهی و در قابلیت زرهی برابری کرده و در لبه فناوری حرکت می‌کند. وی افزود: امروز مجموعه کارخانجات زرهرن پشتیبان بسیار مطمئنی برای نیروی زمینی است در بحث هوشمند کردن توپخانه‌ها، بهینه کردن تانک‌های m60 و چیفتن، تبدیل نفربرهای BMP-1 به BMP-2 اتفاقات بسیار خوبی افتاده است؛ در برخی قسمت‌ها با همکاری با وزارت دفاع و پشتیبانی نیروهای مسلح اقدامات مؤثری نیز انجام شده است. انتهای پیام/
3151762,تاکید وزرای دفاع ایران و سوریه بر حمایت از جبهه مقاومت,۱۱ شهريور ۱۴۰۳ - ۱۲:۳۵,https://newsmedia.tasnimnews.com/Tasnim/Uploaded/Image/1402/10/12/1402101213060284229111824.jpg,به گزارش گروه دفاعیخبرگزاری تسنیم،‌ سپهبد علی محمود عباس وزیر دفاع جمهوری عربی سوریه طی تماس تلفنی با امیر عزیز نصیرزاده، انتصاب ایشان به عنوان وزیر دفاع و پشتیبانی نیروهای مسلح جمهوری اسلامی ایران را تبریک گفت. امیر عزیز نصیرزاده وزیر دفاع و پشتیبانی نیروهای مسلح در گفتگوی تلفنی با سپهبد علی محمود عباس وزیر دفاع جمهوری عربی سوریه به حمایت جمهوری اسلامی ایران از استقرار امنیت و احترام به تمامیت ارضی سوریه تاکید کرد. وزیر دفاع و پشتیبانی نیروهای مسلح با اشاره به اشتراکات دو کشور به ویژه حمایت سوریه از محور مقاومت، افزود: به طور حتم باید توافقات بین دو کشور از جمله نتایج سفر شما به تهران اجرایی شود و در این راستا همکاری‌ها با سرعت بیشتری گسترش خواهد یافت. امیر نصیرزاده در ادامه با اشاره به مسئله غزه و جنایات رژیم صهیونیستی اظهار کرد: متاسفانه عکس العمل مناسبی از سوی مجامع بین المللی در خصوص جنایات رژیم صهیونیستی نمی‌بینیم و لذا باید همکاری‌های دو کشور  ادامه یافته و  به طور حتم این همکاری‌ها باعث شکست رژیم صهیونیستی خواهد شد چون وعده خداوند است که حزب الله بر حزب شیطان که نماد آن همان رژیم صهونیستی است، پیروز خواهد شد. سپهبد علی محمود عباس وزیر دفاع سوریه در ادامه این گفتگو ضمن تبریک انتصاب امیر سرتیپ نصیرزاده به عنوان وزیر دفاع و پشتیبانی نیروهای مسلح جمهوری اسلامی ایران گفت: ما به دنبال استمرار روابط با جمهوری اسلامی ایران هستیم و ان شاء الله در راستای اهداف دو ملت و نیروهای مسلح دو کشور تلاش مضاعفی خواهیم کرد. وزیر دفاع سوریه با اشاره به اهتمام جمهوری اسلامی ایران و تمامی کشورهای عضو محور مقاومت نسبت به سوریه و امنیت سوریه گفت: با شما همراه و هم جبهه هستیم که امنیت دو کشور یکی است چرا که برادران محور مقاومت، گویی سوار بر یک قایق واحد هستند و در برابر رژیم اشغالگر که جنایات ضدبشری فراوانی در غزه، سوریه و یمن در سایه بی عملی سازمان‌های بین المللی و چشم پوشی آن‌ها از جنایات رژیم صهیونیستی انجام داده و می‌دهد، مبارزه می‌کنند و بدون شک همکاری مشترک، ما را در برابر این محور زور گو قدرتمند تر می‌کند. سپهبد علی محمود عباس  بر همکاری بیشتر دو کشور تاکید کرد و گفت: امیدوارم این همکاری‌ها و توافقنامه‌ها را توسعه دهیم و به نظر بنده هیچ راه و گزینه دیگری نداریم و باید این راه را برای مقابله با نیروهای شر ادامه دهیم. انتهای پیام/
3151670,اشتباه دشمنان با ضربه سهمگین پدافندهوایی مواجه می‌شود,۱۱ شهريور ۱۴۰۳ - ۱۰:۵۳,https://newsmedia.tasnimnews.com/Tasnim/Uploaded/Image/1397/06/10/1397061012305390915223844.jpg,به گزارش گروه دفاعیخبرگزاری تسنیم، جمعی از فرماندهان و مسئولان نیروی پدافند هوایی ارتش به مناسبت روز پدافند هوایی با حضور در حرم مطهر امام خمینی(ره) با آرمانهای بنیانگذار انقلاب اسلامی تجدید میثاق کردند. امیر علیرضا صباحی‌فرد فرمانده نیروی پدافند هوایی ارتش در این مراسم با بیان اینکه در همواره در مسیر پیشبرد اهداف انقلاب اسلامی و 8 سال دفاع مقدس و بحران‌های دیگری ایستادگی کرده‌ایم. وی افزود: در این 45 سال که از پیروزی انقلاب اسلامی می‌گذرد، در همه زمان‌ها قدرت پدافند هوایی را به رخ دشمنان خودمان که در رأس آن‌ها آمریکای جنایتکار و رژیم منحوس صهیونیستی هستند، کشیده‌ایم و دشمنان می‌دانند که توان مقابله با قدرت نیروی پدافند هوایی را نخواهند داشت و بار‌ها به آن‌ها هشدار داده‌ایم که در محاسباتشان اشتباه نکنند، زیرا اشتباه محاسباتی آنان با ضربه سهمگین پدافند هوایی مواجه خواهد شد. فرمانده نیروی پدافند هوایی ارتش تصریح کرد: دشمنان می‌دانند که توان رزم ما مثل نسبت به سال‌های گذشته بسیار افزایش یافته و تجهیزات ما قابل مقایسه با گذشته نیست. تجهیزات الان ما از پیشرفته‌ترین سامانه‌های دنیا به‌روز‌تر و جلوتر است و این قدرت پدافند هوایی است. صباحی‌فرد با بیان اینکه تجهیزاتی که در پدافند هوایی از آن استفاده می‌شود، هیچ‌ وابستگی به کشورهای دیگر ندارد، گفت: این تجهیزات که در دخل کشور خودمان ساخته شده‌ در لبه فناوری به‌روز دنیاست و در بسیاری از مرتبه‌ها از پیشرفته‌ترین سامانه‌های پدافندی دنیا جلوتر است. انتهای پیام/
3151543,فرماندهان عالیرتبه ارتش روز پدافند هوایی را تبریک گفتند,۱۱ شهريور ۱۴۰۳ - ۰۸:۵۵,https://newsmedia.tasnimnews.com/Tasnim/Uploaded/Image/1400/12/08/1400120812033412124870744.jpg,به گزارش گروه دفاعیخبرگزاری تسنیم، فرماندهان عالیرتبه ارتش طی پیام‌های جداگانه روز پدافند هوایی را تبریک گفتند. متن پیام امیر سرلشکر سیدعبدالرحیم موسوی فرمانده کل ارتش به شرح ذیل است: بسم الله الرحمن الرحیم دهم شهریور که با عنایت و تصویب فرماندهی معظم کل قوا حضرت امام خامنه‌ای (مدظله العالی) به مناسبت تشکیل قرارگاه مشترک پدافند هوایی حضرت خاتم الانبیاء (ص) کشور،  روز پدافند هوایی نامیده شده فرصت مغتنمی است تا ملت شریف ایران سربلند اسلامی از فداکاری‌ها و مجاهدت‍های ناگفته این رزمندگان مخلص و گمنام مستحضر شوند. نام پدافندهوایی با نقش ماندگار و استقامت شهیدان عالی مقام سوباشی در پنجم مرداد ماه سال 1367و شهیدان شاهدی همچون امیرسرلشکر منصور ستاری مغز متفکر، مبتکر و نابغه مقابله با حملات هوایی دشمن در عملیات والفجر 8  و دوران دفاع مقدس عجین شده است. دهم شهریور اگر چه یک روز، اما یادآور تذکره غرورآفرین ده‍ها عملیات پدافند هوایی در سال‍های جنگ تحمیلی و  هزاران شبانه روز مراقبت، کشف، شناسایی، رصد و مقابله با تهدیدات هوایی و صیانت از مراکز حساس و حیاتی و افتخارات پرشمار در دفاع و تامین امنیت آسمان کشور است. این روز، روز امیدواری به توانمندی نیروی پدافند هوایی ارتش جمهوری اسلامی ایران در مسیر فتح قله‌های خوداتکایی و خودکفایی و بشارت استفاده از ظرفیت‍های دو نسل پیشکسوتِ پرافتخار دیروز و جوان با انگیزهِ امروز در توسعهِ تعامل با مراکز وشرکتهای دانش بنیان و دانشگاهی و وزارت دفاع وپشتیبانی نیروهای مسلح است که محصول ارزشمند آن، حفظ و ارتقای توان رزم  و آزمون‍های موفق سامانه‌های جدید راداری، پدافندی و پهپادیِ راهبردی در رزمایش‍های متعدد مستقل و مشترک این نیروی مقتدر و آمادگی اجرای هرگونه ماموریت ابلاغی تحت فرماندهی قرارگاه مشترک پدافند هوایی خاتم الانبیاء (ص) کشور بوده و ره‌آورد این هم افزایی، موفقیت‍های اقتدار آفرین نظام جمهوری اسلامی در پاسخ به دشمنان نظام اسلامی بوده است. این روز بزرگ را به دلاورمردان  پدافند هوایی از ستاد تا پایگاه‍ها و ایستگاه‍های موشکی و راداری و نقاط متعدد پدافندی مستقر درجای جای کشور پهناورمان از کرانه‌های دریای خزر تا خلیج همیشه فارس و دریای عمان تبریک عرض می‍کنم. همچنین از همراهی مومنانه و مشفقانه خانواده‌های بصیر رزمندگان عزیز- همسران فداکار، فرزندان فهیم ومادران و پدران صبور- صمیمانه قدردانی می‍نمایم و از خدای متعال توفیقات روز افزون آحاد فرماندهان و کارکنان شریف پدافند هوایی ارتش جمهوری اسلامی ایران را در پرتو رهنمودهای راهگشا و منزلت آفرین حضرت امام خامنه‌ای عزیز مسئلت دارم. فرمانده کل ارتش جمهوری اسلامی ایرانسرلشکر سید عبد الرحیم موسوی همچنین امیر دریادار حبیب الله سیاری رئیس ستاد و معاون هماهنگ کننده ارتش جمهوری اسلامی ایران، طی پیامی فرارسیدن دهم شهریورماه، روز پدافند هوایی را به امیر علیرضا صباحی فرد فرمانده نیروی پدافند هوایی ارتش، تبریک گفت. متن این پیام به شرح ذیل است: «بسم الله الرحمن الرحیم» همرزم ارجمندامیر سرتیپ ستاد علیرضا صباحی فردفرمانده محترم نیروی پدافند هوایی ارتش جمهوری اسلامی ایران سلام علیکم؛فرا رسیدن دهم شهریورماه روز پدافند هوایی را به جنابعالی و آحاد کارکنان مومن و ولایتمدار نیروی پدافند هوایی ارتش جمهوری اسلامی ایران و شبکه یکپارچه پدافند هوایی کشور صمیمانه تبریک و تهنیت عرض می‌نمایم. دهم شهریور ماه که با تصویب و تدبیر فرماندهی معظم کل قوا (مدظله‌العالی) به‌ عنوان روز پدافند هوایی نامگذاری شده، فرصت مغتنمی است برای تجلیل و قدردانی از همت سترگ و تلاش‌های خستگی‌ناپذیر و شبانه‌روزی نگهبانان غیور و مقتدر شبکه پدافند هوایی و مدافعان سرافراز قلمرو هوایی و پهنه آسمان ایران اسلامی که با اشرافیتی کامل و همه جانبه، «وحفظا مِن كُلِّ شَيْطَانٍ مَّارِدٍ» امنیتی پایدار و مثال زدنی را برای مرزهای هوایی کـشور فراهم نموده و به تعبیر معظم له، امروز در اولویت اول و خط مقدم دفاع از حیثیت و موجودیت کشور هستند. ضمن گرامیداشت یاد و خاطره شهدای گرانقدر پدافند هوایی، از درگاه خداوند متعال توفیق روز افزون جنابعالی و تمامی همرزمان عزیز در آن نیروی مقتدر را در اجرای ماموریت های خطیر و راهبردی محوله در ظل توجهات حضرت ولی عصر (عج) و تحت زعامت فرمانده معظم کل قوا حضرت امام خامنه‌ای (مدظله‌العالی) مسئلت می‌نمایم. رئیس ستاد و معاون هماهنگ کننده ارتش جمهوری اسلامی ایراندریادار دکتر حبیب الله سیاری امیر کیومرث حیدری فرمانده نیروی زمینی ارتش، نیز طی پیامی فرا رسیدن دهم شهریورماه، روز پدافند هوایی را به فرمانده نیروی پدافند هوایی ارتش تبریک گفت. متن این پیام فرمانده بدین شرح است: سلام علیکمهمرزم ارجمندم امیر سرتیپ علیرضا صباحی فرد فرمانده محترم نیروی پدافند هوایی ارتش جمهوری اسلامی ایران پدافند هوایی ارتش نظام مقدس جمهوری اسلامی ایران، نه تنها صحنه خدمت‌گزاری در ابعاد نظامی، بلکه عرصه انجام تمام و کمال رسالتی ملی است. تلاش‌های بی‌دریغ فرماندهان ولایی و کارکنان پایور مومن و جان بر کف این نیرو، در تمامی عرصه‌های تأمین امنیت و آرامش برای مردم، موجبات سربلندی و عزت میهن اسلامی‌ را به همراه داشته و سبب استحکام اراده و قدرت نظام مقدس جمهوری اسلامی در برابر هرگونه تهدیدات خارجی شده است. امروز، با نگاهی به دستاوردهای بزرگ و شگرف نیروی پدافند هوایی، به وضوح می‌توانیم دریابیم که علم و فناوری در خدمت دفاع از آسمان میهن اسلامی قرار گرفته است. این نیرو با نوآوری و خلاقیت، بار دیگر ثابت کرده است که امنیت کشور در دستان متعهدترین و دلسوزترین نیروهای نظامی کشور است. اینجانب به نیت از تمامی کارکنان و همکارانم در نیروی زمینی خدوم و مخلص ارتش، فرارسیدن روز پدافند هوایی ارتش جمهوری اسلامی را به تمامی جان برکفان و دلاورمردان نیروی پدافند هوایی ارتش جمهوری اسلامی ایران که بی‌وقفه در تأمین امنیت آسمان میهن عزیزمان تلاش می‌کنند، تبریک عرض می‌نمایم و از ایزد منان، توفیق در طاعات و عبادات، تداوم در خدمت خالصانه و موفقیت و کامیابی همیشگی شما را در سایه توجهات حضرت ولی عصر (عج) و تحت زعامت داهیانه فرمانده معظم کل قوا حضرت امام خامنه‌ای (مدظله‌العالی) از درگاه خداوند منان مسئلت می‌نمایم. فرمانده نیروی زمینی ارتش جمهوری اسلامی ایرانسرتیپ کیومرث حیدری انتهای پیام/
3151260,پیام وزیر دفاع به مناسبت سالروز تاسیس قرارگاه پدافند هوایی,۱۰ شهريور ۱۴۰۳ - ۱۵:۲۰,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم،‌ امیر عزیز نصیرزاده وزیر دفاع و پشتیبانی نیروهای مسلح در پیام‌های جداگانه‌ای سالروز تاسیس قرارگاه پدافند هوایی خاتم الانبیاء(ص) را به امیر رحیم‌زاده فرمانده قرارگاه مشترک پدافند هوایی خاتم الانبیاء(ص) و امیر صباحی فر فرمانده نیروی پدافند هوایی ارتش تبریک گفت. در متن پیام امیر نصیرزاده آمده است: فرارسیدن سالروز تاسیس پدافند هوایی خاتم الانبیا(ص) که یادآور حماسه آفرینی مجاهدان و مدافعان خستگی ناپذیر مرزهای میهن عزیزمان می‌باشد را تبریک و تهنیت عرض نموده؛ توفیق روز افزون جنابعالی و همکاران محترمتان که به فرموده مقام عظمای ولایت خطوط مقدم توان دفاعی کشور هستید را در سایه توجهات حضرت ولی عصر(عج) و تحت زعامت داهیانه فرمانده معظم کل قوا حضرت امام خامنه‌ای (مدظله العالی) از درگاه خداوند متعال مسئلت می‌نمایم. انتهای پیام/
3150974,قدردانی سرلشکر باقری از پیشرفت تحسین برانگیز پدافندهوایی,۱۰ شهريور ۱۴۰۳ - ۱۰:۲۷,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,"به گزارش گروه دفاعیخبرگزاری تسنیم، سردار سرلشکر محمد باقری رئیس ستادکل نیروهای مسلح در پیامی سالروز تاسیس قرارگاه مشترک پدافند وایی خاتم الانبیا(ص) را به امیر رحیم‌زاده تبریک گفت. متن این پیام به شرح زیر است: بسم الله الرحمن الرحیم برادر ارجمند امیر سرتیپ قادر رحیم زاده، فرمانده محترم قرارگاه مشترک پدافندهوایی خاتم الانبیا(ص) با سلام و تحیات؛ فرارسیدن دهم شهریور ماه ""روز پدافندهوایی"" را به جنابعالی و آحاد فرماندهان، مدیران و کارکنان مجاهد و شجاع شبکه یکپارچه پدافندهوایی کشور که مایه امنیت و افتخار ایران و ایرانی و مظهر منزلت نیرو‌های مسلح هستند، تبریک و تهنیت می‌گویم. خدای بزرگ را شاکریم در شرایط خطیر امروز که جمهوری اسلامی ایران موقعیت ممتاز و مقتدرانه خود در محیط بین‌الملل به ویژه در منطقه غرب آسیا را تحکیم بخشیده است و با استحکام بنیان‌های جبهه مقاومت در فراسوی مرزهای کشور، نفوذ معنوی و سترگ بین جوامع و ملل سلطه ستیز و حق طلب را به واقعیت انکارناپذیر تاریخ معاصر تبدیل کرده است. بی‌شک اقتدار دفاعی و تولید قدرت بازدارندگی در ابعاد و عرصه‌های مختلف از جمله در حوزه پدافند هوایی در زمره پیشران‌های موثر در دست یابی به این موهبت، پیامدهای راهبردی خود را روز به روز جلوه‌گر و ضمن فراهم سازی امنیت پایدار، موجبات اعتماد و آرامش کم نظیر ملی را فراهم ساخته است. در این رهگذر بر خود فرض می‌دانم در این روز خجسته از مجاهدت‌های سترگ و حماسی یکایک رزمندگان شبکه یکپارچه پدافند هوایی کشور که با حضور شجاعانه و هوشمندانه دلاورمردان پدافند هوایی "" ارتش جمهوری اسلامی ایران ""و ""سپاه پاسداران انقلاب اسلامی"" ارتقای تحسین برانگیز این مجموعه در عرصه‌های علوم پدافندی به ویژه سامانه‌های راداری، موشکی و پهپادی را رقم زده است، قدردانی و سپاسگزاری نمایم. بر همت و غیرت جنابعالی و آحاد فرماندهان، مدیران، متخصصان و نقش آفرینان پدافند هوایی حضرت خاتم (ص) در جای جای میهن اسلامی درود می‌فرستم و دوام توفیق همگان را در این سنگر خطیر، تحت عنایات حضرت ولی عصر (عج) و تدابیر، فرامین و رهنمودهای حکیمانه مقام معظم رهبری و فرمانده کل قوا حضرت امام خامنه‌ای (مدظله العالی) را از خدای تعالی طلب می‌کنم. سرلشکر پاسدار محمد باقریرئیس ستاد کل نیروهای مسلح انتهای پیام/"
3150615,امیرحیدری: انسداد مرز‌های شرقی مبتنی بر هوش‌ مصنوعی است,۰۹ شهريور ۱۴۰۳ - ۱۳:۴۷,https://newsmedia.tasnimnews.com/Tasnim/Uploaded/Image/1401/03/17/1401031713013746925476294.jpeg,به گزارش خبرنگار سیاسیخبرگزاری تسنیم، امیر کیومرث حیدری؛ فرمانده نیروی زمینی ارتش در یک مصاحبه‌‍ای اظهار داشت: 100 درصد طرح انسداد مرز‌های شرقی مبتنی بر هوش‌ مصنوعی است. وی افزود: برای ایجاد انسداد در مرز‌های شرقی فقط گذاشتن یک دیوار کفایت نمی‌کند و از فناوری‌های نوین و هوش مصنوعی استفاده می‌کنیم. فرمانده نیروی زمینی ارتش گفت: واحد‌های مهندسی رزمی نیروی زمینی ارتش مامور به انجام این کار هستند و پیش‌بینی می‌شود قبل از زمان تعیین شده کار انسداد مرزهای شرقی به پایان برسد. به گزارش تسنیم، کشور ایران در مرز‌های شرقی و در مجاورت افغانستان در حال کشیدن دیوار به طول 930 کیلومتر است و این امر سبب بالا رفتن امنیت دو کشور و جلوگیری از قاچاق می‌شود. انتهای پیام/
3150497,تبریک فرمانده کل ارتش به امیر سرتیپ آشتیانی,۰۹ شهريور ۱۴۰۳ - ۱۰:۳۱,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه سیاسیخبرگزاری تسنیم، به نقل از روابط عمومی ارتش، امیر سرلشکر موسوی  فرمانده کل ارتش انتصاب امیر سرتیپ محمدرضا آشتیانی را به سمت جانشین رئیس ستاد کل نیروهای مسلح تبریک گفت. متن پیام تبریک امیر سرلشکر سید عبدالرحیم موسوی به شرح زیر است: بسم الله الرحمن الرحیم برادر ارجمند امیر سرتیپ محمد رضا آشتیانی جانشین محترم ستاد کل نیروهای مسلح جمهوری اسلامی ایرانسلام علیکمانتصاب شایسته جنابعالی در جایگاه رفیع جانشین ریاست ستاد کل نیروهای مسلح با پشتوانه ارزنده مسئولیت خطیر  وزارت دفاع و پشتیبانی نیروهای مسلح، مبیّن عزم ارکان قدرت آفرین دفاعی در حفظ و ارتقاء انسجام و اقتدار ایران عزیز و نظام اسلامی است. بدون تردید برنامه‌های راهبردی جنابعالی در مدت صدارت وزارت دفاع با طراحی و تولید موفق انواع نیازمندیهای دفاعیِ منزلت آفرین و همچنین رویکرد ارزشمند توسعه دیپلماسی دفاعی، پشتوانه ای قوی برای توفیقات مجدد آن برادر ارجمند در این سنگر راهبردی و مویّد عزم و اراده قوی تر در ادامه مسیر خوداتکایی و ارتقاء آمادگی نیروهای مسلح است. با تبریک این انتصاب، از خدای بزرگ موفقیت بیش از پیش آن برادر انقلابی و متعهد را در پرتو رهنمودهای حکیمانه فرمانده معظم کل قوا حضرت  امام خامنه ای (مدظله العالی) مسئلت می نمایم. فرمانده کل ارتش جمهوری اسلامی ایرانسرلشکر سید عبدالرحیم موسوی انتهای پیام/
3150143,بازدید‌ سردار پا‌کپور از طرح انسداد مرزهای شرق ایران + فیلم,۰۸ شهريور ۱۴۰۳ - ۱۲:۲۷,https://newsmedia.tasnimnews.com/Tasnim/Uploaded/Image/1403/06/08/1403060812265939530875394.jpg,به گزارشخبرگزاری تسنیماز زاهدان، سردار محمد پاکپور فرمانده نیروی زمینی سپاه پاسداران انقلاب اسلامی با حضور در کارگاه اجرای طرح انسداد مرزهای سیستان و بلوچستان از روند پیشرفت کار بازدید و بر تسریع در اجرای این طرح تاکید کرد. به گزارش تسنیم،  راهبری طرح انسداد مرزی در شرق کشور بر عهده ستاد کل نیروهای مسلح است که با هدف مقابله با ناامنی مرزی، جلوگیری از قاچاق سلاح، مواد مخدر و انسان در حال اجرا است، برای اجرای این طرح تقسیم کاری بین ارتش، سپاه و مرزبانی و فراجا انجام شده است. بناست دربازه زمانی سه ساله دیوار بتنی چهار متری، سیم خاردار، فنس و جاده اصولی در مرزهای مشترک میان ایران و افغانستان ساخته شود و منطقه شمال شرق استانهای مازندران، گلستان، خراسان رضوی، خراسان شمالی، خراسان جنوبی و سمنان را دربرمی‌گیرد. بنا بر اعلام فرمانده قرارگاه منطقه‌ای شمال شرق نیروی زمینی ارتش، انسداد مرز در شرق کشور از سال گذشته شروع شده و با قدرت و شدت در حال انجام است. ارتقای ایمنی مرزهای شرقی کشور با توجه به افزایش تردد مهاجرین غیرقانونی در چند سال اخیر و همچنین فعالیت گروهک‌های تروریستی و قاچاق در این مرزها ضروری بوده و مطالبه مردم این مناطق و کل کشور است، بنابراین تخصیص بودجه و اجرای طرح انسداد مرزی پاسخی به این مطالبه مردمی است؛ اگرچه مرزهای شرقی بسیار گسترده بوده و انسداد آنها کار ساده‌ای نیست، اما ایجاد موانع فیزیکی از جمله دیوار و همچنین استفاده از تکنولوژی‌های نوین در مرزها می‌تواند تا حدود زیادی موجب ارتقای امنیت مرزی شود. البته در کنار انسداد مرزی، گفت‌وگو با مقامات پاکستان و افغانستان برای کنترل بیشتر بر مرزهای مشترک هم باید دنبال شود. . انتهای پیام/
3149794,انتظارات فرمانده کل قوا از ستاد کل ‌نیروهای مسلح بالا است,۰۷ شهريور ۱۴۰۳ - ۱۶:۰۲,https://newsmedia.tasnimnews.com/Tasnim/Uploaded/Image/1398/02/29/1398022912435833717455584.jpg,به گزارش گروه دفاعیخبرگزاری تسنیم، سردار محمد شیرازی رئیس دفتر نظامی فرمانده معظم‌ کل قوا صبح امروز در آیین تکریم ‌و معارفه جانشین رئیس ستاد کل نیروهای مسلح با تبریک این ‌انتصاب اظهار داشت: این‌ انتصاب‌ها بواسطه حادثه‌ای که برای رئیس جمهور شهید آیت الله رئیسی رخ داد پیش آمده است؛ یکی ‌از نکاتی ‌که در این رابطه می‌توان ‌لحاظ کرد تقدیر الهی است، لذا هر تقدیری که تاکنون برای نظام مقدس جمهوری اسلامی ایران پیش آمده موجب رشد نظام ‌شده است. وی ‌افزود: در خصوص ‌همتاسازی بواسطه رشد نخبگان در نیروهای مسلح اقدامات خوبی شده اما باید اقدامات شایسته مد نظر فرمانده معظم ‌کل قوا بیش از گذشته مورد دقت و توجه قرار گیرد، البته باید تاکید کرد که جایگاه ستاد کل جایگاه شایسته‌ای است. سردار شیرازی ادامه داد: فرمانده معظم کل قوا بدلیل اعتمادی که به ستاد کل دارند، تقریبا تمام موضوعات ‌مرتبط با نیروهای مسلح را به این ستاد ارجاع می‌دهند. وی با بیان ‌اینکه مطالبات بعد از عملیات ‌وعده صادق از نیروهای مسلح، ‌مطالبه برجسته‌ای بود که اتفاق افتاد، گفت: ضعف‌ها باید در نیروهای مسلح برطرف شوند که این ‌کار آمدی با تلاش‌های صورت گرفته پیشرفت کرده اما با این حال همچنان انتظارات معظم له از ستاد کل ‌نیروهای مسلح بالا است. انتهای پیام/  
3149783,پاسخ جنایات صهیونیست‌ها را حساب شده می‌دهیم,۰۷ شهريور ۱۴۰۳ - ۱۵:۴۳,https://newsmedia.tasnimnews.com/Tasnim/Uploaded/Image/1402/07/16/1402071611183733528517884.jpg,به گزارش گروه دفاعیخبرگزاری تسنیم، سرلشکرمحمد باقری رئیس ستاد کل نیروهای مسلح صبح امروز در آیین تکریم ‌و معارفه جانشین رئیس ستاد کل با تبریک ایام هفته دولت به وزیر دفاع و همه دولتمردان و قدردانی از خدمات سرتیپ خلبان عزیز نصیرزاده در مدت تصدی جانشین رئیس ستاد کل، امیر سرتیپ آشتیانی را به عنوان جانشین جدید رئیس ستاد کل معرفی کرد و اظهار داشت: امروز ما در شرایط بحران منطقه بعد از طوفان الاقصی به سر می بریم و رژیم صهیونیستی در بقای خود احساس خطر کرده و در شرایط خطرناکی قرار دارد؛ از اینرو برای ادامه حیات ننگین خود از دست زدن به هر اقدام جنایتکارانه‌ای دریغ نمی‌کند. سرلشکر ‌باقری ادامه داد: شرایط خطرناک رژیم صهیونیستی به گونه‌ای است که آمریکایی ها هم در حمایت از این رژیم دچار تردید شدند ولی با این وجود سران صهیونیست‌ها بر استمرار جنایات خود اصرار دارند، زیرا خود را در مرحله فروپاشی می‌بینند. رئیس ستاد کل نیروهای مسلح با تاکید بر اینکه  جمهوری اسلامی  ایران قطعا پاسخ جنایت رژیم صهیونیستی را حساب شده خواهد داد، گفت: جمهوری اسلامی ایران مقاومت در برابر اشغالگران را در امت اسلامی احیاء کرده است. وی تاکید کرد: قطعا قدرت آمریکا با پنج سال قبل قابل مقایسه نیست زیرا آنها اکنون در حال افول هستند و برای بازگرداندن قدرت خود دست و‌ پا می زنند.امروز مسئولیتی که ما داریم بسیار حساس است لذا نباید یک لحظه هم غفلت کنیم از این روی به لحاظ آمادگی واکنش سریع به تهدیدات، تقویت زیر‌ساخت ها و توسعه علم و فناوری و ارتقای کیفی محصولات  لحظه ای نباید غفلت کرد. وی همچنین اضافه کرد: امروز در بهترین شرایط هم افزایی و وحدت در ستاد کل نیروهای مسلح قرار داریم و به غیر از رنگ ‌لباس، هیچ تفاوتی بین فرماندهان و کارکنان ستاد کل نیروهای مسلح وجود ندارد، چون همه در تلاش هستیم با نگاه و باور فرا سازمانی و‌ ملی کارها را به پیش می‌بریم. انتهای پیام/
3149683,سردار شیرازی با وزیر دفاع دیدار کرد,۰۷ شهريور ۱۴۰۳ - ۱۳:۵۱,https://newsmedia.tasnimnews.com/Tasnim/Uploaded/Image/1403/06/07/140306071345009530870144.jpg,به گزارش گروه دفاعیخبرگزاری تسنیم، محمد شیرازی رئیس دفتر فرماندهی معظم کل قوا با امیر سرتیپ خلبان عزیز نصیرزاده وزیر دفاع و پشتیبانی نیروهای مسلح دیدار و گفتگو کرد. سردار شیرازی با حضور در وزارت دفاع ضمن تبریک این انتصاب با کسب بالاترین رأی نمایندگان مجلس شورای اسلامی، مسئولیت وزارت دفاع و پشتیبانی نیروهای مسلح را در مسیر« قوی شدن» جمهوری اسلامی ایران و پشتیبانی از نیروهای مسلح مهم و خطیر برشمرد و برخی تدابیر فرمانده معظم کل قوا (مدظله العالی) را در این راستا ذکر نمودند و  بر  «طرّاحی مبتکرانه» در همه حوزه های امنیت ساز و اقتدار آفرین تاکید کردند. انتهای پیام/
3149585,امیر آشتیانی جانشین ستادکل نیروهای مسلح شد,۰۷ شهريور ۱۴۰۳ - ۱۲:۰۴,https://newsmedia.tasnimnews.com/Tasnim/Uploaded/Image/1401/02/29/1401022912270887425352584.jpg,به گزارش گروه دفاعیخبرگزاری تسنیم، آیین تکریم و معارفه جانشین سابق و جدید رئیس ستاد کل نیرو‌های مسلح صبح امروز (چهارشنبه) با حضور سردار سرلشکر محمد باقری رئیس ستاد کل نیرو‌های مسلح در این ستاد برگزار شد. در این مراسم، امیر محمدرضا آشتیانی به عنوان جانشین رئیس ستاد کل نیروهای مسلح معارفه و از تلاش‌های امیر عزیز نصیرزاده جانشین پیشین رئیس ستاد کل نیروهای مسلح تقدیر شد. بنابر این گزارش، امیر سرتیپ محمدرضا آشتیانی متولد 1339 در تهران است. وی سال 1358 به استخدام ارتش جمهوری اسلامی ایران درآمد و وارد دانشگاه افسری امام علی (ع) نیروی زمینی شد. امیر آشتیانی پس از فارغ‌التحصیلی از دانشگاه افسری امام علی (ع) با درجه ستوان‌دومی، دوره مقدماتی رسته پیاده را در مرکز آموزش پیاده شیراز سپری کرد و به لشکر 23 نیروی مخصوص منتقل شد. وی در طول دوران دفاع مقدس رده‌های فرماندهی را پشت سر گذاشته و دوره‌های کارشناسی ارشد مدیریت دفاعی در دانشگاه فرماندهی و ستاد ارتش و دکترای مدیریت دفاعی را در دانشگاه عالی دفاع ملی با موفقیت طی کرده است. امیر آشتیانی در سال 1378 به جانشینی فرمانده نیروی زمینی، سپس به عنوان معاون آماد، پشتیبانی و تحقیقات صنعتی ارتش جمهوری اسلامی ایران و در سال 1384 از سوی فرمانده معظم کل قوا به جانشینی فرمانده کل ارتش منصوب شد. وی همچنین پس از تصدی در مسئولیت‌های جانشینی معاونت آماد و پشتیبانی ستادکل نیرو‌های مسلح، جانشینی معاونت طرح، برنامه و بودجه ستادکل نیرو‌های مسلح و رئیس گروه مدیریت راهبردی و منابع انسانی ستادکل نیرو‌های مسلح، در سال 1392 به عنوان رئیس بازرسی ستاد کل نیرو‌های مسلح منصوب شد. امیر آشتیانی در 11 تیر 1398 نیز با حکم فرمانده معظم کل قوا به سِمت جانشین رئیس ستاد کل نیرو‌های مسلح منصوب شده بود. وی در پی تشکیل دولت سیزدهم، با کسب رأی اعتماد از مجلس شورای اسلامی به عنوان وزیر دفاع و پشتیبانی نیروهای مسلح برگزیده شد. انتهای پیام/
3149564,مومنی جانشین فرماندهی کل نیروهای مسلح در فراجا شد,۰۷ شهريور ۱۴۰۳ - ۱۱:۵۷,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش حوزه دولتخبرگزاری تسنیمبه نقل از پایگاه اطلاع‌رسانی وزارت کشور، اسکندر مومنی وزیر کشور با حکم رهبر معظم انقلاب اسلامی به سمت جانشین فرماندهی کل نیروهای مسلح در فرماندهی انتظامی منصوب شد. برابر ابلاغیه ریاست دفتر فرماندهی کل قوا، حضرت آیت‌الله‌العظمی خامنه‌ای فرماندهی معظم کل قوا(مدظله العالی) در تاریخ 3 شهریور 1403 مومنی را به سمت جانشین فرماندهی کل نیروهای مسلح در نیروی انتظامی منصوب کردند. انتهای پیام/
3149521,امیر دادرس: سازمان ملل ابزاری برای قدرت‌های استکباری است,۰۷ شهريور ۱۴۰۳ - ۱۱:۲۵,https://newsmedia.tasnimnews.com/Tasnim/Uploaded/Image/1397/06/09/1397060916275866215216484.jpg,به گزارش گروه دفاعیخبرگزاری تسنیم، امیر محمدحسین دادرس جانشین فرمانده کل ارتش در آیین آغاز سال تحصیلی و افتتاحیه دوره 35 دانشجویان مدیریت دفاعی دافوس آجا که صبح امروز در دانشگاه فرماندهی و ستاد ارتش برگزار شد، اظهار داشت: این دوره‌ها می‌تواند معلومات دانشجویان را در سطحی قرار دهد که اثرات آن را در آینده در یگان‌ها ببینیم؛ پس سعی کنید از این فرصت برای ارتقاء دانش خود بهره ببرید. دادرس در ادامه با اشاره به تهدیدات مجود در در سطح جهان گفت: شما دانشجویان در عصری قرار دارید که فضای مجازی توسط قدرت‌های استکباری بر همه حوزه‌ها سایه افکنده و قدرت‌های جهانی برای تسلط بیشتر بر آن میلیارد‌ها دلار هزینه می‌کنند. جانشین فرمانده کل ارتش افزود: سازمان ملل نیز ابزاری برای تسلط‌گری قدرت‌های استکباری است که در آن، دارندگان بمب هسته‌ای تصمیم‌گیرندگان اصلی هستند. وی سپس با اشاره به تهدیدات فضای مجازی گفت: فضای مجازی نیز  عرصه‌ای شده برای گسترش تسلط قدرت‌های استکباری بر دیگر کشور‌های جهان است؛ همچنین می‌بینید چگونه گروه‌های تکفیری مانند داعش را برای کشتار مسلمانان ایجاد می‌کنند که با ادعای دین دست به کشتار گسترده مردم مسلمان می‌زنند. امیر دادرس  عنوان کرد: انسان دانش خود را باید از محیط درست بگیرد و اگر دانش از فضای مجازی و فضای منحرف گرفته شود، این انسان در اختیار حق و حقیقت نخواهد بود؛ این فرد اگر در میدان حق علیه باطل قرار گیرد، نمی‌تواند درست عمل کند و به بیراهه خواهد رفت. جانشین فرمانده کل ارتش نفوذ در دل‌های نیروی‌های تحت امر در نیرو‌های مسلح را بسیار مهم دانست و افزود: در عصری که فرزندان از پدر و مادر خود تبعیت نمی‌کنند و تحت تأثیر تهاجم فرهنگی و فضای مجازی هستند آموزش درست و بهره‌گیری از اساتید برجسته و کارا برای تربیت بسیار مهم است. امیر دادرس همچنین با اشاره به کشتار گسترده مردم بی‌گناه غزه گفت: بیش از 40 هزار زن، کودک و غیر نظامی در باریکه غزه به شهادت رسیدند، اما هیچ صدایی از کشور‌های اسلامی بلند نمی‌شود و در سوی دیگر در سال‌های اخیر مشاهده کردیم که گروه‌های تکفیری مانند داعش که ادعای دین داشتند، دست به کشتار شیعه، سنی و پیروان ادیان دیگر می‌زنند و با رژیم صهیونیستی همکاری می‌کنند؛ همه این‌ها لزوم وحدت میان مسلمانان را نشان می‌دهد تا در برابر توطئه‌های مختلف دشمن ایستادگی کنند. انتهای پیام/
3148863,خودزنی به سبک صهیونیستها/«هانیبال» هنوز در اسرائیل زنده است,۰۷ شهريور ۱۴۰۳ - ۰۹:۵۳,https://newsmedia.tasnimnews.com/Tasnim/Uploaded/Image/1403/06/07/1403060709474273330867144.jpg,"گروه دفاعیخبرگزاری تسنیم:بعد از عملیات طوفان الاقصی در 7 اکتبر سال 2023 میلادی و شروع عملیات زمینی ارتش رژیم صهیونیستی در نوار غزه، مسئله تلفات بر اثر آتش خودی نیز در این جنگ مطرح شد. روایت‌های مختلفی از به هلاکت رسیدن سربازان صهیونیست به دست همرزمان خودشان منتشر شده که مشخص می‌کند سربازان اسرائیلی علاوه بر نگرانی از جانب مبارزان فلسطینی باید مراقب شلیک سربازان خودی نیز باشند. اما این مسئله فقط مربوط به تلفات انسانی نیست و اخیرا یک مقام آمریکایی آمار عجیب و غریبی از سرنگون شدن حجم زیادی از پهپادهای اسرائیلی به وسیله خود صهیونیست‌ها خبر داده است. در این گزارش نگاهی داریم به «خودزنی صهیونیستها» در هر دو موضوع اشاره شده: * دستور هانیبال و کشتار اسیران خودی به دست ارتش اسرائیل یکی از شکست‌ها و نقاط ضعف بزرگ رژیم صهیونیستی از ابتدا تا به امروز بحث اسیر شدن نیروهای آنان بود. بر اساس همین مسئله سالهاست که یک دستور موسوم به ""هانیبال"" در ارتش رژیم صهیونیستی اجرا می‌شود که بر اساس آن در صورت اسیر شدن نیروهای نظامی، سایر نیروها باید از هر اقدامی استفاده کنند تا جلوی انتقال اسیران اسرائیلی توسط دشمن را بگیرند حتی اگر این به معنی کشتن اسیران خودی باشد! البته ارتش اسرائیل همیشه مطرح می‌کرد که این دستور صرفا مربوط به نظامیان است و باید به این مسئله نیز اشاره کرد که بر اساس اعلام رسمی صهیونیست‌ها در سال 2016 میلادی این دستور به صورت اعلامی در ارتش رژیم صهیونیستی نیز لغو شده ولی تجربیات بعدی نشان می‌دهد که در عمل این دستور همچنان پا برجا مانده است. بعد از 7 اکتبر و آزاد شدن برخی از اسیران و بر اساس تحقیقات و مصاحبه‌هایی که توسط نشریه‌های اسرائیلی مثل یدیعوت آحارانوت یا هاآرتص انجام شده مشخص شد که در ظهر روز 7 اکتبر واحدهای زرهی، بالگردی و پهپادی ارتش اسرائیل دقیقا دستور هانیبال را بر علیه تمام اهدافی که در منطقه درگیری حضور داشتند اجرا کردند. مقامات ارتش صهیونیستی دستور داده بودند تا به هر قیمتی از انتقال اسیران به نوار غزه جلوگیری شود. بسیاری از غیر نظامیان کشته شده در روز 7 اکتبر، خصوصا شهروندان دیگر کشورها که در یک کنسرت موسیقی در نزدیکی نوار غزه حضور داشتند، در اصل صرفا توسط حماس اسیر شده و زنده بودند ولی به وسیله آتش ارتش اسرائیل کشته شدند.  بالگرد های آپاچی اسرائیلی نقش مهمی در کشتار خودی‌ها در 7 اکتبر 2023 داشتند نکته جالب ماجرا این که بعضی از تحقیقات و مصاحبه‌ها با نظامیان اسرائیلی نشان داد که آنان با علم به این که اهداف مورد نظر، غیرنظامیان اسرائیلی هستند اقدام به شلیک کردند. چندین مورد شلیک به خودروها یا حتی خانه‌های موجود در شهر‌ک‌های صهیونیست‌نشین در نزدیکی نوار غزه نیز از این موارد است که باعث کشته شدن کودکان نیز شده است. در یک مورد در شهرک بئیری در نزدیکی نوار غزه، تانک اسرائیلی به خانه‌ای شلیک کرد که بیش از 12 نفر غیرنظامی صهیونیست از جمله دو کودک در آن حضور داشتند و از میان همه آنها تنها 1 نفر زنده ماند. انتشار این اطلاعات باعث واکنش منفی از سمت خانواده افراد کشته شد، بسیاری از آنها اعلام کردند حاضر بودند مشکلات و فشارهای روانی اسیر بودن آنها را بپذیرند ولی این امکان وجود داشت تا شاید آنها را دوباره زنده ملاقات کنند. خانواده برخی از اسیران اسرائیلی در غزه حتی اعتقاد دارند که دولت نتانیاهو برای خلاص شدن از فشارها به صورت عمدی محل‌های نگهداری اسیران در غزه را هدف قرار می‌دهد تا با کشتن آنها و کم شدن تعداد اسیران زنده در دست حماس، آنها بتوانند بهانه لازم برای ادامه درگیری‌ها را نیز داشته باشند. * سربازان بدون آموزش و آغاز مشکلات بعد از عملیات طوفان الاقصی، ارتش رژیم صهیونیستی برای حمله زمینی به غزه بیش از 300 هزار نظامی ذخیره را به خدمت فراخواند. بسیاری از این افراد مدتهای طولانی از آموزش‌های نظامی به دور بودند و با توجه به عجله دولت نتانیاهو برای حمله به غزه، بدون آموزش جدید یا هماهنگی خاصی وارد میدان نبرد در محیطی مثل غزه شدند.  تصاویر تعدادی از نظامیان صهیونیست که در درگیری‌های اخیر با شلیک نیروهای خودی به هلاکت رسیدند محیط غزه به دلیل ساختار شهری از یک سو و از طرف دیگه حفر شدن حجم زیادی از تونل‌ها توسط مبارزان فلسطینی، بدل به یک محیط بسیار سخت برای عملیات ارتش رژیم صهیونیستی شد. * هلاکت حداقل 46 سرباز صهیونیست توسط نیروهای خودی به صورت کلی و تا اواخر بهار امسال، ارتش رژیم صهیونیستی اعتراف کرده است که حداقل 46 نظامی صهیونیست از ابتدای درگیری زمینی در غزه به وسیله شلیک اشتباه نیروهای خودی کشته شدند. این موارد شامل شلیک با سلاح سبک به نیروهای خودی و حداقل 3 مورد شلیک با تانک به ساختمان‌هایی بوده که توسط نظامیان صهیونیست اشغال شده بوده و خدمه زرهی اسرائیلی آنها را با نیروهای مقاومت اشتباه گرفتند و به سمت آنها شلیک کردند. در یک مورد جالب از این موارد در محله شجاعیه در غزه به تاریخ 15 دسامبر 2023، 3 اسیر اسرائیلی موفق به فرار می‌شوند، آنها با نزدیک شدن به سربازان اسرائیلی پرچم‌های سفید را تکان می‌دهند اما سربازان اسرائیلی به آنها شلیک کرده و هر سه نفر را به قتل می‌رسانند.  سه صهیونیست اسیر که توسط ارتش اسرائیل به اشتباه کشته شدند * پهپادهای اسرائیلی؛ قربانیان ترس نیروهای خودی در شروع عملیات طوفان الاقصی یک مسئله مهم و قابل توجه، استفاده نیروهای حماس از پرنده‌های بدون سرنشین مسلح برای حمله به تاسیسات و نیروهای نظامی صهیونیست بود. این استفاده باعث ایجاد ترس شدیدی در بین نظامیان صهیونیست شد چرا که آنها هم، برای شناسایی در فواصل کم از همین کلاس از پهپادها بهره می‌برند و عملا راهی برای تشخیص بین دوست و دشمن برای آنها وجود ندارد.  حمله پهپاد سبک حماس به برجک دیده‌بانی ارتش اسرائیل در روز 7 اکتبر  تانک مرکاوا مارک 4 اسرائیلی از دید پهپاد حماس  نمونه‌ای از پهپادهای کوچک مورد استفاده توسط ارتش رژیم صهیونیستی سرهنگ مایکل پرودن، از اعضای سپاه تفنگداران دریایی آمریکا که در بخش دفاع هوایی این نیرو فعال است اخیرا در طی یک نشست در حوزه دفاع هوایی در آمریکا به مسئله پدافند ضد پهپادها توسط ارتش رژیم صهیونیستی در درگیری‌های اخیر اشاره کرده و گفته است:40 درصد پرنده‌های بدون سرنشینی که از ابتدای درگیری‌های اخیر توسط ارتش اسرائیل تا به الان سرنگون شده‌اند، پهپادهای خودی بوده‌اند. بر اساس توضیحات این افسر ارشد آمریکایی، فاصله بسیار کم از لحظه شناسایی پهپادها تا لحظه‌ای که ممکن است پرنده بدون سرنشین مورد نظر، اگر متعلق به دشمن باشد، به شما حمله کند باعث شده اسرائیلی‌ها دکترینی را پیش بگیرند که بر اساس آن هر هدفی که دیده شده و از خودی بودن آن اطمینان نداشته باشند را سرنگون کنند. به همین دلیل است که این حجم بالا از پهپادهای خودی توسط نیروهای ارتش صهیونیستی از ابتدا تا به امروز سرنگون شده است. مشخصا عدم هماهنگی صحیح بین واحدهای مختلف ارتش اسرائیل از یک سو و ترس ایجاد شده بین آنها به خاطر اضافه شدن توان هوایی به نیروهای مقاومت باعث شده تا مثل وضعیت نبرد زمینی در نبرد با پرنده‌های بدون سرنشین نیز دوست و دشمن گرفتار شلیک صهیونیستها شده و از بین بروند. * شاهکار گنبد آهنین در زدن شناور اسرائیلی! اما حقیقتا شاهکار بحث‌های حمله به خودی در درگیری‌های اخیر، در جریان درگیری سنگین رژیم صهیونیستی و حزب الله لبنان در جریان عملیات انتقامی حزب الله برای فرمانده شهید خود ""فواد شکر"" رخ داد. بر اساس اعتراف صهیونیست‌ها، دو فروند پهپاد حزب الله به منطقه ساحل شهر نهاریا در شمال سرزمین‌های اشغالی نفوذ کرده بودند که سامانه گنبد آهنین به سمت آنها شلیک می‌کند ولی تصاویر نشان می‌دهد که حداقل یک تیر موشک تامیر مربوط به سامانه گنبد آهنین به سمت یک فروند شناور تندرو کلاس Dvora می‌رود و دقیقا در بالای این شناور در وضعیت ""Air Burst "" منفجر می شود.  یک فروند شناور تندرو کلاس Dvora این انفجار باعث شد که یک نظامی صهیونیست در این شناور کشته و دو نفر دیگر مجروح شوند و شناور نیز فعلا برای تعمیرات به بندرگاه منتقل شود.  خدمه کشته شده ناو اسرائیل که هدف موشک سامانه گنبد آهنین قرار گرفته است شناور های کلاس Dvora قایق‌های تندرو و سنگین وزن گشتی 60  تنی هستند که  مجهز به مسلسل سنگین و یا توپ 25 میلیمتری تا 30 میلیمتری شده و توسط شرکت اسراییلی IAI-Ramta طراحی و ساخته شده است. طول این شناورها در حدود 21 متر و عرض آنها 5.5 متر است. این شناور از دو موتور دیزل با مجموع قدرت خروجی 4570 اسب بخار توان دریافت می‌کند که سرعت نهایی آن را 70 کیلومتر و برد نهایی آن را به حدود هزار کیلومتر می‌رساند. . فیلم از دو زاویه متفاوت لحظه انفجار موشک بالای سر شناور اسرائیلی نکته جالب در این جا این مسئله است که سامانه گنبد آهنین و موشک آن برای یافتن یک هدف در ابتدا بایستی آن را توسط رادار اصلی کشف کند، اینکه چطور این سیستم راداری که در اصل برای کشف اهداف پر سرعت هوایی طراحی شده یک شناور که آن هم در وضعیت تقریبا متوقف بوده را به جای پهپادهای حزب الله دیده و در میانه مسیر نیز یا موفق به بروز رسانی اطلاعات نشده یا اطلاعات غلط به موشک داده و در نهایت سیستم حسگر خود موشک که شناور به آن بزرگی را پهپاد تشخیص داده و باعث این انفجار و تلفات و خسارت سنگین شده است. . فیلم از درون موتور خانه شناور اسرائیلی بعد از حادثه البته باید توجه و تاکید کرد که باتوجه به سانسور شدید خبری در سرزمینهای اشغالی و ارتش اسرائیل از تلفات رژیم صهیونیستی قاعدتا بخش زیادی از خودزنی‌های صهیونیستها اطلاع رسانی نشده است و موارد مطرحی تنها بخشی از آن است. انتهای پیام/"
3149341,دیدار رئیس ستاد ارتش با وزیر دادگستری دولت چهاردهم,۰۷ شهريور ۱۴۰۳ - ۰۸:۲۷,https://newsmedia.tasnimnews.com/Tasnim/Uploaded/Image/1403/06/07/1403060708264916030866474.jpeg,به گزارش گروه دفاعیخبرگزاری تسنیم، امیر دریادار حبیب‍الله سیاری رئیس ستاد و معاون هماهنگ کننده ارتش جمهوری اسلامی ایران، به همراه امیر مسعود مقدس معاون طرح، برنامه و بودجه ارتش و جمعی از معاونان، با امین حسین رحیمی وزیر دادگستری کشور دیدار و گفت‍گو کردند. در این دیدار دریادار سیاری ضمن آرزوی موفقیت برای حسین رحیمی وزیر دادگستری، بر همکاری‍‌های مشترک بین دو سازمان و بهره‌مندی از ظرفیت‍های مشترک تاکید کرد و راهکارهای تعامل بیش از پیش دو سازمان مورد بحث و گفت‍گو قرار گرفت. رحیمی نیز ضمن ابراز خرسندی از این دیدار، ارتش جمهوری اسلامی ایران را سازمانی امنیت آفرین معرفی کرد و گفت: امنیت مقوله بسیار با اهمیتی است؛ دولت و ملت قدردان تلاش‌های کارکنان غیور ارتش در ایجاد امنیت در کشور هستند. وزارت دادگستری آمادگی همکاری و تعامل در کلیه موضوعات مرتبط و مشترک را با ارتش جمهوری اسلامی ایران دارد. انتهای پیام/
3149338,فرمانده سپاه کسب مدال طلا تیم المپیاد نجوم را تبریک گفت,۰۷ شهريور ۱۴۰۳ - ۰۸:۲۳,https://newsmedia.tasnimnews.com/Tasnim/Uploaded/Image/1403/03/21/1403032109500120830261934.jpg,به گزارش گروه دفاعیخبرگزاری تسنیم، سردار سرلشکر سلامی فرمانده کل سپاه کسب موفقیت در کسب 5 مدال طلا و رتبه نخست جهانی در هفدهمین دوره المپیاد جهانی نجوم و اختر فیزیک را به دانش آموزان سخت کوش تبریک گفت و آن را نشان از ظرفیت‌های متراکم نیروی انسانی مستعد در ایران اسلامی برشمرد و این موفقیت امید آفرین جوانان را در تیم المپیاد نجوم یکی از ارکان اصلی علم نافع و تأثیرگذار دانست. متن این پیام به شرح ذیل است: بسم‌الله الرحمن الرحیموَ هُوَ الَّذِی جَعَلَ لَكُمُ النُّجُومَ لِتَهْتَدُوا بِها فِی ظُلُماتِ الْبَرِّ وَ الْبَحْرِ قَدْ فَصَّلْنَا الْآیاتِ لِقَوْمٍ یَعْلَمُونَ « انعام. آیه. 97» موفقیت تحسین برانگیز، تیم المپیاد نجوم و دستاورد درخشان آنان در کسب 5 مدال طلا و رتبه نخست جهانی، در هفدهمین دوره المپیاد جهانی نجوم و اختر فیزیک ، نشان از ظرفیت‌های متراکم نیروی انسانی مستعد در ایران اسلامی داشته و موجب خرسندی آحاد ملت گردید. انبساط در علم و جسم یک فضیلت برجسته در دیدگاه الهی است؛ بر همین اساس درخشش مسرت بخش و امیدآفرین جوانان عزیز در تیم المپیاد نجوم یکی از ارکان اصلی علم نافع و تأثیرگذار محسوب می‌شود. اینجانب کسب این موفقیت و درخشش قابل توجه را به دانش‌آموزان سخت کوش، مربیان زحمتکش، همراهان و حامیان و خانواده عزیز آنان و جامعه بزرگ معلمان و دانش‌آموزان فرهیخته ایران اسلامی تبریک گفته و برای این سرمایه‌های انسانی و علمی گرانبها و ارزشمند، سلامتی و سربلندی در تمامی عرصه‌های علمی و فرهنگی آرزومندم. سرلشکر پاسدار حسین سلامی فرمانده کل سپاه پاسداران انقلاب اسلامی انتهای پیام/
3149112,سردار قریشی:ضربه ما به اسرائیل غیرقابل پیش بینی‌ خواهد بود,۰۶ شهريور ۱۴۰۳ - ۱۵:۰۰,https://newsmedia.tasnimnews.com/Tasnim/Uploaded/Image/1403/06/06/1403060614565893930863604.jpg,"به گزارش گروه دفاعیخبرگزاری تسنیم،‌ آیین گرامیداشت روز صنعت دفاعی صبح امروز سه شبه با حضور سردار سید حجت الله قریشی جانشین وزیر دفاع و وابستگان نظامی کشورهای خارجی مقیم ایران برگزار شد. سردار قریشی در این مراسم طی سخنانی اظهار داشت: همانگونه که مستحضرید روز 31 مرداد برابر با 25 آگوست، در تقویم رسمی جمهوری اسلامی ایران، روز ملی صنعت دفاعی نامگذاری شده است. در کنار دستاوردهای فراوان و درخشان برآمده از انقلاب اسلامی برای کشور ما نظیر استقلال، آزادی، عزت و خودباوری، امروزه پیشرفت و خود اتکایی در صنعت دفاعی با وجود اعمال سنگین‌ترین محدودیت‌ها و تحریم‌های غیر قانونی و غیر عادلانه به یکی از مهمترین دستاوردهای انقلاب اسلامی تبدیل شده است. وی ادامه داد: همانگونه که مطلعید؛ تا قبل از پیروزی انقلاب اسلامی نیروهای مسلح ایران هم به لحاظ راهبردی و هم به لحاظ تجهیزات کاملاً به غرب وابسته بودند و تجربه تأثیر منفی این وابستگی در جریان جنگ تحمیلی رژیم بعثی صدام علیه جمهوری اسلامی ایران و تنهایی استراتژیک کشورمان در زمان جنگ در اوج رقابت‌های جنگ سرد نیروهای مسلح جمهوری اسلامی ایران را به این جمع‌بندی راهبردی رساند که برای رسیدن به استقلال و حراست از منافع و امنیت ملی راهی جز پیمودن مسیر سخت و ناهموار ولی شیرین استقلال در صنعت دفاعی وجود ندارد و بدین ترتیب بعد از گذشت چهار دهه این مسیر با تلاش، اراده و اعتماد به ظرفیت‌ها و استعدادهای ملی جوانان ایرانی اینک منجر به کسب اعتبار قدرت و بازدارندگی دفاعی در جمهوری اسلامی ایران گردیده است. جانشین وزیر دفاع گفت: امروز صنعت دفاعی جمهوری اسلامی ایران با تکیه بر قدرت داخلی و نوآوری (خلاقیت) از طریق طراحی و ساخت تجهیزات نظامی و پاسخگویی به موقع نیازمندی‌های حال و آینده نیروهای مسلح و تحول در شیوه‌های تولید تسلیحات به یک صنعت کاملاً بومی تبدیل گردیده است. سردار قریشی افزود: در واقع دستیابی به چنین توانی جمهوری اسلامی ایران را به بازیگری فعال و تعیین کننده در منطقه تبدیل کرده است. البته مایلم اعلام نمایم پیشرفت‌های وزارت دفاع جمهوری اسلامی ایران در حوزه‌های موشکی، هوایی، پدافند هوایی، دریایی، فضایی جنگ الکترونیک، سایری و شناختی و سایر حوزه‌ها امروز نه تنها منجر به خودکفایی در تأمین تجهیزات و تسلیحات مورد نیاز نیروهای مسلح کشور گردیده بلکه جمهوری اسلامی ایران را به یکی از کشورهای صادر کننده محصولات و تکنولوژی دفاعی مبدل کرده است. وی خاطرنشان کرد: باید تاکید کنم نقش وزارت دفاع به دلیل ماهیت چند وجهی آن صرفاً محدود به صنعت دفاعی نبوده و مشارکت در عرصه سازندگی و کمک به توسعه اقتصاد ملی را از طریق سر ریز فناوری‌های صنایع دفاعی در دستور کار قرار داده است. جانشین وزیر دفاع در بخش دیگری از سخنان خود به تحولات منطقه‌ای و بین المللی اشاره کرد و گفت: همانطور که مستحضرید؛ جهان در حال گذراندن پیچیده‌ترین شرایط نظامی و در آستانه تهدیدات و خطرات وسیع و غافلگیر کننده قرار دارد، منازعات و جنگ‌های منطقه‌ای رو به افزایش است تغییر در نظم جهانی در حال وقوع است و تلاش‌ها برای بلوک بندی‌ها و رقابت‌ها در عرصه‌های نظامی - امینی به بالاترین سطح خود رسیده است. سردار قریشی گفت: از جمله نشانه‌های تغییر در نظام امنیتی جهان می‌توان به: افول قدرت ایالات متحده آمریکا، انتقال پارادایم قدرت سیاسی اقتصادی از هژمونیک غربی به قدرت‌های مستقل سیاسی و اقتصادی نوظهور و جدید و همچنین افزایش افراط گرایی و تجزیه طلبی و رقابت‌های ژئواستراتژیک قدرت‌های جهانی، توسعه جنگ‌های نیابتی و تروریسم به عنوان ابزار سیاست خارجی برخی کشورها می‌توان اشاره کرد. وی ادامه داد: در این رابطه باید نکته با اهمیتی را یادآور شوم؛ ایالات متحده بعد از جنگ جهانی دوم و بویژه پس از فروپاشی اتحاد جماهیر شوروی تلاش کرده است به عنوان قدرت برتر جهان نظم مورد نظرش را به سایر کشورها دیکته کند. آنها برای رسیدن به این هدف از ابزارهای مختلفی استفاده کرده‌اند که از مهمترین آن می‌توان به ابعاد آشوب‌ها و بحران‌های تصنعی در بسیاری از کشورهای غیر همسو اشاره کرد. جانشین وزیر دفاع تاکید کرد: آمریکا و قدرت‌های استکباری با بحران سازی تصنعی و با شکل دادن به جنگ‌های نیابتی می‌کوشند با هزینه دیگران به اهداف خود دست یابند همانگونه که امروز در سوریه عراق، افغانستان شرق اروپا و آسیا شاهد آن هستیم. وی افزود: به طور قطع نتیجه مداخلات و تجاوزات آمریکا منجر به گسترش ایدئولوژی مقاومت و توسعه میدان‌های آن و ایجاد اتحاد متقابل بین قاره‌ای و شکل‌گیری قطب‌های جدید قدرت و بلوک بندی‌های ضد هژمونیک در جهان جهت استقلال بیشتر فارغ از دین نژاد و جغرافیا می‌شود. جانشین وزیر دفاع با تاکید بر اهمیت همکاری میان کشورهای دوست، یادآور شد: آنچه که در این میان حائز اهمیت و ضرورت دارد تلاش و مساعی مشترک کشورهای مستقل برای ایجاد هم صدایی و همگرایی در مقابل نظام ناعادلانه کنونی و شتاب بخشیدن حرکت به سمت چند صدایی، تکثر و استقرار نظام عادلانه مبتنی بر چند جانبه گرایی است و همانطور که تاریخ به ما آموخته بر این باوریم که رفتار مبتنی بر زور، هژمونی و سلطه تداوم نخواهد یافت. سردار قریشی در بخش دیگری از سخنان خود به تحولات سرزمین‌های اشغالی اشاره کرد و گفت: متأسفانه یکی از غمناک‌ترین تحولاتی که از حدود یکسال گذشته جامعه جهانی با آن روبرو بوده است، ارتکاب جنایات جنگی نسل کشی و نادیده گرفتن اولیه‌ترین حقوق جنگ در یکی از پرتراکم‌ترین مناطق جمعیتی جهان در غزه است. وی عملیات طوفان الاقصی را حق مسلم فلسطینیان دانست و گفت: باید تأکید کنم عملیات طوفان الاقصی در واقع واکنش طبیعی مردم فلسطین به تحمل بیش از هفت دهه ظلم، تحقیر و تبعیض از سوی رژیم صهیونیستی بود و بزرگترین دستاورد این عملیات علاوه بر بی حیثیتی رژیم صهیونیستی در افکار عمومی جهان، این نشانه بود که فاصله این رژیم تا شکست تا چه اندازه کوتاه است شکستی که بنا به فرموده مقام معظم رهبری"" ترمیم پذیر نیست. جانشین وزیر دفاع ادامه داد: متأسفانه جنایات گسترده رژیم صهیونیست‌ها با حمایت و شراکت آمریکا به اشکال متعدد از قبیل ارسال سلاح انتقال اطلاعات و سو استفاده از قوانین بین المللی نظیر حق وتو نیز همراه شد و رژیم صهیونیستی با اطمینان از سکوت سازمان‌ها و مجامع بین المللی و حمایت‌های همه جانبه ایالات متحده به منظور کشاندن منطقه در یک جنگ فراگیر تجاوزات خود را به دیگر کشورهای منطقه بویژه لبنان و سوریه افزایش داد و در یکی از اقدامات خلاف مقررات بین المللی ساختمان کنسولی جمهوری اسلامی ایران در دمشق مورد تعرض قرار گرفت که پاسخ لازم با وجود آماده باش کامل رژیم صهیونیستی و حامیان غربی و منطقه‌ای آن در قالب عملیات وعده صادق توسط جمهوری اسلامی ایران داده شد موضوع اصلی در این واکنش آنچنان که مقام معظم رهبری به آن اشاره کردند ظهور قدرت و اراده ملت ایران و نیروهای مسلح در عرصه بین المللی و اثبات آن بوده است. سردار قریشی در بخش دیگری از سخنان خود به ترور اسماعیل هنیه در تهران اشاره کرد و گفت: رژیم کودک کش و جنایتکار صهیونیستی با ارتکاب جرمی نابخشودنی مهمان عزیز جمهوری اسلامی ایران شهید اسماعیل هنیه رئیس محترم دفتر سیاسی جنبش حماس توسط این رژیم ترور و به شهادت رساند که این امر علاوه بر تعرض به حاکمیت ملی و تمامیت ارضی جمهوری اسلامی ایران بار دیگر نشان داد که مقامات رژیم صهیونیستی حاضر به برقراری آتش بس نبوده و با تأخیر در مذاکرات به دنبال ادامه نسل کشی خود می‌باشند. وی تاکید کرد: بدون شک اگرچه ما جنگ را پدیده‌ای نامطلوب میدانیم اما پاسخ جمهوری اسلامی ایران به هر گونه تعرض و تهدید دشمن، مبتنی بر دو اصل حق"" مشروع"" و ""اصل بازدارندگی صورت گرفته و خواهد گرفت و این جمهوری اسلامی ایران است که در مورد زمان و کیفیت پاسخ به تهدید "" تصمیم گیری"" خواهد کرد. سردار قریشی تصریح کرد: فعلاً رژیم صهیونیستی باید در اضطراب روانی و هراس ناشی از زمان انتقام بماند اما آنچه که مسلم است اینکه ضربه و برخورد مناسب غیر قابل پیش بینی خواهد بود. جانشین وزیر دفاع ماهیت سیاست دفاعی ایران را ثبات گرایی دانست و گفت: ایران به عنوان یک قدرت منطقه‌ای خواهان ثبات و امنیت برای همه کشورهای منطقه و دنیا می‌باشد. در همین راستا وزارت دفاع جمهوری اسلامی ایران در چهارچوب دیپلماسی دفاعی فعال، آمادگی خود را برای برقراری و توسعه مناسبات دفاعی نظامی و فنی با همه کشورهای مستقل و همسو و به ویژه تشکیل همگرایی منطقه‌ی با همسایگان مبتنی بر اصل امنیت جمعی احترام متقابل و تحکیم صلح و ثبات اعلام می‌کند. وی ادامه داد: همانگونه که بخوبی میدانید صنعت دفاعی در دنیای کنونی صرفاً یک ابزار برای کسب درآمد بشمار نمی‌رود امروز صنعت دفاعی و بویژه همکاریهای مشترک در حوزه طراحی ساخت و تولید محصولات نظامی به یک نقطه پیوند میان کشورها و به عنوان یک سطح عالی از همکاریهای نظامی بشمار می‌رود. در این راستا معاونت امور بین الملل وزارت دفاع و پشتیبانی نیروهای مسلح جمهوری اسلامی به عنوان نهاد متولی دیپلماسی دفاعی در وزارت دفاع آمادگی کامل جهت تعامل و همکاری با کشورهایی که شما نمایندگی آن را بر عهده دارید، دارد. انتهای پیام/"
3148922,کسب مقام سوم مسابقات دو و میدانی سیزم توسط تیم شهید ستاری,۰۶ شهريور ۱۴۰۳ - ۱۲:۰۳,https://newsmedia.tasnimnews.com/Tasnim/Uploaded/Image/1403/06/06/1403060611360077030862104.jpeg,به گزارش گروه دفاعیخبرگزاری تسنیم، دانشجویان دانشگاه علوم و فنون هوایی شهید ستاری در چهارمین دوره رقابت‌های ورزشی دانشجویان نظامی جهان (سیزم) موفق به کسب رتبه سوم در مسابقات دو و میدانی شدند. بر اساس این گزارش، این مسابقات به میزبانی ونزوئلا در تاریخ 17 الی 24 اگوست 2024 برابر با 27 مرداد الی 3 شهریور 1403 برگزار شد. انتهای پیام/
3148795,اعلام آمادگی ارتش برای کمک به دولت,۰۶ شهريور ۱۴۰۳ - ۱۰:۰۵,https://newsmedia.tasnimnews.com/Tasnim/Uploaded/Image/1400/12/08/1400120812033412124870744.jpg,به گزارش گروه دفاعیخبرگزاری تسنیم،‌ ارتش جمهوری اسلامی ایران به‍ مناسبت هفته دولت بیانیه‌ای صادر و در آن هفته دولت را یادآور مجاهدت دولتمردان ایثارگر و شهیدی دانست که الگوی خدمتگزاری صادقانه و خالصانه در نظام مقدس جمهوری اسلامی ایران شدند. متن بیانیه ارتش بدین شرح است: بسم الله الرحمن الرحیم هفته دولت یادآور مجاهدت دولتمردان ایثارگر و شهیدی است که الگوی خدمت صادقانه و خالصانه در نظام مقدس جمهوری اسلامی ایران شدند. شهیدان رجایی و باهنر با تأسی از مولی الموحدین امام علی(ع)، مردم داری و خدمت را شیوه حکمرانی خود قرار داده و با تلاش و مجاهدت خستگی ناپذیر، تصویری از مدیران تراز انقلاب اسلامی را به نمایش گذاردند. جمهوری اسلامی ایران در پرتو خدمات صادقانه دولتمردان خدوم و شریف، با وجود توطئه‌ها، فتنه‌ها و تحریم‌های ناجوانمردانه دشمنان، مسیر رشد و بالندگی را روز به روز با شتاب طی نموده و در مسیر تحقق تمدن نوین اسلامی، امروز در گام دوم انقلاب از جایگاه و منزلت منطقه‌ای و بین المللی شایسته برخوردار است. بی‌تردید موقعیت امروز نظام مقدس جمهوری اسلامی مرهون ایثار، فداکاری و مدیریت جهادی مردان غیور و زنان مجاهدی است که مخلصانه در مسیر اعتلای میهن اسلامی حرکت کرده‌اند و از هیچ تلاشی در این راه دریغ ننموده‌اند و هفته دولت فرصتی برای بازخوانی تلاش دولتمردان جمهوری اسلامی ایران و ارج نهادن به خدمات گسترده دولت است. ارتش جمهوری اسلامی ایران، ضمن گرامیداشت یاد و خاطره تمامی شهدای دولت به ویژه شهیدان رجایی، باهنر، رئیسی و تبریک به رئیس جمهور محترم و هیئت دولت خدمتگزار، آمادگی خود را در همراهی، همدلی و کمک به دولت جدید در راه خدمت به مردم شریف و سربلند ایران اسلامی اعلام می‌دارد. انتهای پیام/
3148553,سرلشکر باقری: انتقام ایران از ترور شهید هنیه قطعی است,۰۵ شهريور ۱۴۰۳ - ۱۶:۰۲,https://newsmedia.tasnimnews.com/Tasnim/Uploaded/Image/1403/06/05/1403060515592216730858624.jpg,به گزارش گروه دفاعیخبرگزاری تسنیم،‌ سردار سرلشکر محمد باقری رئیس ستاد کل نیروهای مسلح صبح امروز دوشنبه در آیین تکریم و معارفه وزیر دفاع و پشتیبانی نیروهای مسلح ضمن تسلیت ایام اربعین حسینی(ع) و رحلت پیامبر اکرم(ص) و گرامی داشت یاد امام خمینی(ره)، شهدا و به خصوص وزرای شهید وزارت دفاع و شهدای خدمت گفت: شهید رئیسی دولتی مردمی تشکیل داده بود که شبانه روز در حال تلاش برای کشور و مردم بودند؛ امیدواریم دولت وفاق ملی نیز در این راه موفق باشد. رئیس ستاد کل نیروهای مسلح با بیان اینکه آغاز به کار دولت چهاردهم در برهه‌ی زمانی خاصی است و این دولت بعد از شهادت رئیس جمهور کشور در شرایطی بر سر کار آمد که مجلس شورای اسلامی و مجلس خبرگان در حال تغییر و تحول بودند و در کنار این شرایط تهدید، توطئه و تحریم‌های دشمن نیز وجود داشت، تصریح کرد: این شرایط در هر جامعه‌ای می‌توانست بحرانی بسیار بزرگ ایجاد کند اما در جمهوری اسلامی ایران به برکت حضور فرمانده معظم کل قوا امام خامنه ای (مدظله العالی) و پشتوانه‌ی مردمی نظام، انتخابات برگزار و دولت جدید انتخاب شد. سرلشکر باقری با اشاره به وضعیت منطقه بعد از عملیات طوفان الاقصی تصریح کرد: در 11 ماه گذشته اتفاقات فشرده بسیاری از جمله عملیات طوفان الاقصی، حمله به کنسولگری جمهوری اسلامی ایران در دمشق، عملیات وعده صادق، ترور شهید اسماعیل هنیه و عملیات انتقام جویانه حزب‌الله در اولین پاسخ به جنایات ترور شهید «فواد شکر» در منطقه غرب آسیا اتفاق افتاد.رئیس ستاد کل نیروهای مسلح با اشاره به دوره گذار در آمریکا اظهار کرد: آمریکا در شرق اروپا درگیر شده است و تحولات شرق آسیا را نیز دنبال می‌کند اما راهبرد خاصی ندارد و در عین حال با ارسال تسلیحات و تجهیزات و عدم اقدام در برابر آتش بس در غزه تمام قد از رژیم صهیونیستی حمایت می‌کند. سردار سرلشکر پاسدار محمد باقری با اشاره به ترور ناجوانمردانه شهید اسماعیل هنیه رئیس دفتر سیاسی حماس گفت: این اتفاق فراموش شدنی نیست و انتقام خون شهید اسماعیل هنیه توسط محور مقاومت و جمهوری اسلامی ایران قطعی است. رئیس ستاد کل نیروهای مسلح با بیان اینکه جمهوری اسلامی ایران در دام بازی و تحریکات رسانه‌ای دشمن نمی افتد، افزود: جمهوری اسلامی ایران خودش برای انتقام تصمیم می‌گیرد و محور مقاومت نیز در این راستا همانطور که در روز گذشته دیدیم به صورت جداگانه و مستقل عمل خواهد کرد. سرلشکر باقری در ادامه با اشاره به تغییرات گسترده و سریع در فناوری‌ها و تولیدات دفاعی و روش‌های نبرد گفت: توجه به نیازهای نیروهای مسلح و توسعه فناوری‌های جدید و حرکت در لبه فناوری دفاعی بسیار مهم و حیاتی است و باید در این مسیر علاوه بر ارتقای کمی و کیفی محصولات دفاعی به موقع آن‌ها را به نیروهای مسلح تحویل دهیم تا در صحنه نبرد از آن‌ها استفاده شود. رئیس ستاد کل نیروهای مسلح وزارت دفاع را رابط میان دولت و نیروهای مسلح دانست و افزود: وزارت دفاع وظیفه خطیر و سنگین ایجاد هم افزایی میان دولت، ستاد کل نیروهای مسلح، نیروهای مسلح و سایر بخش‌های کشور را بر عهده دارد که در سال های اخیر در اوج هماهنگی بوده است و در دولت چهاردهم نیز نیروهای مسلح طبق فرمایش فرمانده معظم کل قوا در جهت پیشبرد امور در کنار دولت خواهند بود. سردار باقری در پایان ضمن تشکر از زحمات امیر سرتیپ آشتیانی گفت: برای امیر سرتیپ خلبان نصیرزاده آرزوی موفقیت می کنم و امیدوارم ایشان همچون مسئولیت‌های گذشته درخشان باشند و ماموریت‌های محوله وزارت دفاع به نحو احسنت انجام شود. انتهای پیام/
3148530,مراسم معارفه وزیر دفاع برگزار شد,۰۵ شهريور ۱۴۰۳ - ۱۵:۳۷,https://newsmedia.tasnimnews.com/Tasnim/Uploaded/Image/1403/06/05/1403060515360477330858214.jpg,به گزارش گروه دفاعیخبرگزاری تسنیم،‌ مراسم معارفه امیر عزیز نصیرزاده وزیر جدید دفاع و پشتیبانی نیرو‌های مسلح و تکریم امیر محمدرضا آشتیانی وزیر سابق دفاع با حضور سرلشکر محمد باقری رئیس ستاد کل نیرو‌های مسلح و فرماندهان عالی رتبه نظامی برگزار شد. در این مراسم امیر سرلشکر سیدعبدالرحیم موسوی فرمانده کل ارتش، سردار سرلشکر حسین سلامی فرمانده کل سپاه و سردار احمدرضا رادان فرمانده کل انتظامی، سردار محمد شیرازی رئیس دفتر فرمانده معظم کل قوا، حجت الاسلام والمسلمین علی سعیدی رئیس دفتر عقیدتی سیاسی فرمانده معظم کل قوا و جمعی از فرماندهان و مقامات عالی رتبه لشکری و کشوری حضور داشتند. امیر عزیز نصیرزاده وزیر دفاع و پشتیبانی نیروهای مسلح در این مراسم، ضمن تسلیت ایام اربعین و درود به روح ملکوتی امام خمینی(ره) و ارواح طیبه شهدا گفت: از لطف و محبت فرمانده معظم کل قوا، اعتماد ریاست جمهوری اسلامی ایران، حمایت سرلشکر باقری ریاست محترم ستاد کل نیروهای مسلح و اعتماد نمایندگان مجلس شورای اسلامی که بالاترین رای اعتماد را به سربازان ملت در نیروهای مسلح دادند قدرشناسی می کنم. نصیرزاده ضمن تشکر و قدردانی از تلاش های مجدانه امیر آشتیانی گفت: متعهد می‌شوم از تمام ظرفیتها و ریل گذاری‌های ارزشمند این برادر عزیز برای توسعه  فناورانه  وزارت دفاع به عنوان میراثی ماندگار بهره برداری شود. وزیر دفاع و پشتیبانی نیروهای مسلح با بیان اینکه هژمونی دشمن در برابر فرهنگ مقاومت زانو زده و فروپاشیده است، افزود: در راستای رویکرد اصلاحی نظام بین الملل و چند جانبه گرایی باید مولفه‌های قدرت و اصل« قوی» شدن  را تقویت کنیم. نصیرزاده با بیان اینکه ایجاد قابلیت برای پاسخگویی به تهدیدات نوظهور، پیچیده و مبتنی بر فناوری‌های جدید از اولویتهای وزارت دفاع خواهد بود، اظهار کرد: با حرکت بر لبه فناوری و با تکیه بر الگوهای نوین همکاری و فرصتهای کمتر استفاده شده، فناوری‌ها و تجهیزات پیشرفته، بومی و هوشمند مورد نیاز نیروهای مسلح تامین خواهد شد. وزیر دفاع حداکثرسازی تولید قدرت در دو رکن سخت و هوشمند را مهم ترین وظیفه وزارت دفاع برشمرد و ادامه داد: با به کارگیری هدفمند مولفه های سخت افزاری، نرم افزاری و مغزافزاری،  بازدارندگی فعال را برای دفع هر نوع تهدیدی توسعه خواهیم داد. نصیرزاده با بیان اینکه کلیه فعالیتهای وزارت دفاع با بهره گیری از متخصصانِ متعهد جوان، مومن و با انگیزه انجام می‌شود، ادامه داد: به صورت مکمل و با به کارگیری دیپلماسی دفاعی فعال  تحت سیاستگذاری ستاد کل نیروهای مسلح در سطح کشورهای منطقه و جهان با حفظ اقتدار و عزت ملی از فرصتهای موجود خارجی نیز جهت ارتقاء سطح فناوری دفاعی استفاده می‌شود. وزیر دفاع در ادامه پایش مستمر تحولات فناورانه دفاعی در جهان، ارتقا قابلیتهای پشتیبانی از نیروهای عملیاتی از طریق هوشمند سازی و عمق بخشی به هوش مصنوعی، ارتقا بهره وری در سازمان‌های صنعتی و خدماتی وزارت دفاع را از برنامه‌های خود در این وزارتخانه برشمرد. انتهای پیام/
3148195,اعلام آمادگی قرارگاه مرکزی خاتم‌ برای همکاری با دولت,۰۵ شهريور ۱۴۰۳ - ۰۹:۲۵,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم، سردار سرلشکر غلامعلی رشید فرمانده قرارگاه مرکزی حضرت خاتم‌الانبیاء(ص) در پیامی به مسعود پزشکیان رئیس جمهور کسب بالاترین رأی اعتماد از نمایندگان مجلس شورای اسلامی، برای هیئت وزیران را پشتوانه‌ای گران‌قیمت برای دولت چهاردهم در تحقق برنامه‌ها و تأمین مصالح و منافع ملت ایران و نظام جمهوری اسلامی در سطوح مختلف دانست و بر آمادگی این قرارگاه برای همکاری با دولت تأکید کرد. متن پیام‌ سرلشکر رشید به شرح ذیل است: بسم الله الرحمن الرحیم سپاس بی‌پایان تقدیم به پیشگاه کبریایی حضرت رب‌العالمین که با عنایات ویژه‌اش توفیق خدمت و مجاهدت در نظام مقدس اسلامی و استمرار حرکت در مسیر نورانی خمینی کبیر (سلام‌الله علیه) و یاران شهید و رهروان صادق آن امام عزیز را به ملت سربلند ایران و مردان میدان خدمت و جهاد و ایثار عطا فرمود. برادر ارجمند؛ جناب آقای دکتر مسعود پزشکیانرئیس محترم جمهوری اسلامی ایران افتخار کسب بالاترین رأی اعتماد از نمایندگان محترم مجلس شورای اسلامی، برای هیئت وزیران و تشکیل «دولت چهاردهم جمهوری اسلامی ایران» در زمان مقرر، نشانه‌ی روشنی از عنایات حضرت باری‌تعالی و پاسخی شایسته به رفتار صادقانه و روحیه وفاق، وحدت‌گرایی و ولایت‌پذیری و همدلی ارکان نظام، به‌ویژه جناب‌عالی و رئیس محترم و نمایندگان خدوم ملت در مجلس شورای اسلامی است که به نوبه‌ی خود نویدی روشن برای دستیابی به اهداف بلند ترسیم‌شده در سند چشم‌انداز کشور؛ و پشتوانه‌ای گران‌قیمت برای دولت چهاردهم در تحقق برنامه‌ها و تأمین مصالح و منافع ملت شریف ایران و نظام جمهوری اسلامی در سطوح داخلی، منطقه‌ای و جهانی است. قرارگاه مرکزی حضرت خاتم‌الانبیا (صلی‌الله علیه و آله و سلم) که با فرمان مبارک فرمانده معظم کل قوا (مدظله‌العالی) به عنوانِ سازمان مسئول و اداره‌کننده اصلی شرایط احتمالی بحران و جنگ در کشور انجام وظیفه می‌کند، در چارچوب تدابیر معظم‌له و مأموریت مصوب، هرگونه همکاری و هم‌اندیشی با جناب‌عالی و اعضای محترم هیئت وزیران، در جهت اهداف و برنامه‌های دولت جمهوری اسلامی ایران را وظیفه خود می‌داند. در پایان از پیشگاه حضرت حق‌تعالی توفیقات پیوسته‌ی جنابعالی را در خدمت ماندگار به مردم شریف ایران عزیز و ارتقای جایگاه کشور کهن و نظام مقدس اسلامی در عرصه‌ی منطقه‌ای و جهانی تحت عنایات حضرت بقیةالله الاعظم (ارواحناه فداه) و در چارچوب رهنمودهای حکیمانه‌ی رهبر معظم انقلاب اسلامی حضرت امام خامنه‌ای (مدظله‌العالی) مسئلت دارم. فرمانده قرارگاه مرکزی حضرت خاتم‌الانبیاء (صلی‌الله علیه و آله و سلم)سرلشکر پاسدار غلامعلی رشید انتهای پیام/
3147771,دیدار روسای ستاد ارتش و سازمان برنامه و بودجه کشور,۰۴ شهريور ۱۴۰۳ - ۱۱:۱۱,https://newsmedia.tasnimnews.com/Tasnim/Uploaded/Image/1403/06/04/1403060411105051730845074.jpeg,به گزارش گروه دفاعیخبرگزاری تسنیم، امیر دریادار حبیب الله سیاری رئیس ستاد و معاون هماهنگ کننده ارتش جمهوری اسلامی ایران به همراه امیر مسعود مقدس معاون طرح، برنامه و بودجه ارتش با حمید پورمحمدی رئیس سازمان برنامه و بودجه کشور دیدار و گفتگو کردند. در این دیدار که جمعی از مسئولان طرح و برنامه و بودجه ارتش و برخی از معاونان سازمان برنامه و بودجه نیز حضور داشتند، راهکارهای تعامل بیش از پیش دو سازمان مورد بحث و گفتگو قرار گرفت. انتهای پیام/
3147768,اعلام آمادگی همکاری فرمانده کل ارتش در دیدار وزیر کشور,۰۴ شهريور ۱۴۰۳ - ۱۱:۰۸,https://newsmedia.tasnimnews.com/Tasnim/Uploaded/Image/1403/06/04/1403060411075339130845054.jpeg,به گزارش گروه دفاعی خبرگزار تسنیم، امیر سرلشکر سید عبدالرحیم موسوی فرمانده کل ارتش جمهوری اسلامی به همراه جمعی از فرماندهان و مسئولان ارتش با اسکندر مومنی وزیر کشور دیدار و انتصاب وی را به عنوان وزیر کشور تبریک گفتند. امیر موسوی، در این دیدار با اشاره به سوابق مدیریتی و خدمات ارزنده  اسکندر مومنی در نظام جمهوری اسلامی ایران، اظهار کرد: ایشان در هر مسئولیتی که بوده خدمات ارزشمند و ماندگاری برجای گذاشته است و ان شاءالله در وزارت کشور هم منشأ خدمات شایسته‌ای خواهد بود. وی با اشاره به همپوشانی ماموریت‌های وزارت کشور و ارتش در حوزه امنیت مرزها، حوادث و بلایای طبیعی و مدیریت بحران، آمادگی بیش از پیش ارتش جمهوری اسلامی ایران را برای همکاری با وزارت کشور در انجام این ماموریتها، مورد تاکید قرار داد. وزیر کشور نیز در این دیدار، مراتب تشکر و قدردانی خود را از حضور فرمانده کل ارتش و دیگر فرماندهان این نیرو، ابراز داشت و گفت: ارتش همواره در ماموریت مشترک خود با این وزارتخانه از جمله امنیت مرزهای شرقی و غربی و نیز در حوزه های مدیریت بحران در حوادث با پشتیبانی لازم تعامل فعال داشته است که جای قدردانی دارد. وی در پایان ابراز امیدواری کرد در این دوره شاهد تعامل هرچه بیشتر در این زمینه ها باشیم. انتهای پیام/
3147588,دیدار فرمانده ارتش با وزرای دفاع و ورزش,۰۳ شهريور ۱۴۰۳ - ۱۸:۴۹,https://newsmedia.tasnimnews.com/Tasnim/Uploaded/Image/1403/06/04/1403060409140465730842984.jpg,به گزارش گروه دفاعیخبرگزاری تسنیم، امیر سرلشکر سیدعبدالرحیم موسوی فرمانده کل ارتش به همراه حجت الاسلام حسنی رئیس سازمان عقیدتی سیاسی این سازمان با امیر خلبان عزیز نصیرزاده وزیر دفاع و پشتیبانی نیرو‌های مسلح دیدار کرد. در این دیدار جمعی از فرماندهان و معاونین ارتش فرمانده کل ارتش را همراهی کردند و معاونین ارتش در خصوص تعامل بهتر با وزارت دفاع مواردی را مطرح و توافق کردند در آینده نزدیک جلسه مجزایی بین وزیر دفاع و فرماندهان سازمان ها با هدف ارتقای تعاملات فی مابین و با رویکرد همکاری ویژه دو سازمان برگزار گردد تا راه کارهای مطلوبی اتخاذ و عملی گردد. فرمانده کل ارتش جمهوری اسلامی ایران همچنین به همراه امیر دریادار سیاری رئیس ستاد و معاون هماهنگ کننده ارتش، فرماندهان نیروی هوایی با احمد دنیامالی، وزیر جدید ورزش و جوانان دیدار کرد و ضمن آرزوی موفقیت برای وزیر ورزش در مسئولیت جدید و توسعه دو حوزه ورزش و جوانان اظهار داشت: بهره ‌وری از ظرفیت‌های ارتش و وزارت ورزش و جوانان در چارچوب همکاری‌های دوطرفه، ما را به اهداف کلان سازمانی و ملی نزدیک‌تر می‌کند. امیرسرلشکر موسوی در خصوص اهمیت راهبردی وزارت ورزش و جوانان گفت: وزارت ورزش و جوانان از مهمترین وزارتخانه های کشور است که مستقیماً با جوانان و خانواده‌ها در ارتباط است و به‌صورت تخصصی در این حوزه‌ها فعالیت می‌کند. فرمانده کل ارتش با تاکید بر لزوم استفاده حداکثری از نیروی انسانی ارتش با همکاری این وزارتخانه افزود: سالانه نیروی انسانی ارزنده و چشمگیری وارد ارتش می‌شود. قطعاً وزارت ورزش و جوانان، طرح‌ها و برنامه‌های متعددی در راستای پرورش و بهره‌وری از ظرفیت‌های این نیروی انسانی جوان خواهد داشت که می‌توان با تعاملات دوطرفه، این طرح‌ها را در ارتش اجرا کرد. وی با اشاره به برگزاری منظم مسابقات ورزشی در ارتش گفت: ارتش جمهوری اسلامی ایران در حال حاضر برگزارکننده مسابقات ورزشی منظم و پیوسته‌ای است که می‌توان این مسابقات را نیز در چارچوب طرح‌های وزارت ورزش و جوانان قرار داد. سنجش و ارزیابی صحیح این برنامه‌ها و رویدادها نشان خواهد داد که تا چه حد در راستای اهداف کلان سازمانی و ملی در حوزه های ورزش و جوانان در حال پیش‌روی هستیم. موسوی همچنین در خصوص لزوم همکاری های دوجانبه میان ارتش و وزارت ورزش و جوانان اذعان داشت: ورزش همواره جزو برنامه‌های اساسی و واجب ارتش بوده و این سازمان از امکانات و زیرساخت‌های قابل توجهی در این حوزه برخوردار است. احمد دنیامالی نیز در این دیدار ضمن تشکر از حضور هیئت رئیسه ارتش و فرماندهان نیروها و معاونان آجا در این وزارتخانه، با اشاره به انسجام و چارچوب تعریف شده در ارتش گفت: ارتش با در اختیار داشتن نیروی انسانی جوان، با انگیزه و متخصص، از ظرفیت‌های پرشماری برخوردار است. وی تصریح کرد: تعامل با ارتش چه در حوزه ورزش قهرمانی و همگانی، چه در حوزه جوانان یک فرصت با ارزش به شمار می‌رود. وزیر ورزش و جوانان افزود: همچنین می‌توان در مباحث مهارت‌آموزی و پرورش نیروی انسانی جوان، مقابله با آسیب‌ها و معضلات اجتماعی نیز همکاری‌های قابل توجهی با این سازمان انجام دهیم. در این دیدار که امیر دریادار حبیب‌الله سیاری رئیس ستاد و معاون هماهنگ کننده ارتش، امیر سرتیپ خلبان حمید واحدی فرمانده نیروی هوایی ارتش، امیردریادار شهرام ایرانی فرمانده نیروی دریایی ارتش، امیر سرتیپ محمد محمودی معاون اجرایی ارتش، امیر سرتیپ علیرضا شیخ معاون تربیت و آموزش ارتش، امیر سرتیپ دوم حسین امیدی رئیس سازمان تربیت‌بدنی ارتش و حجت‌الاسلام سعید نصیرالاسلامی معاون فرهنگی و تبلیغات ارتش نیز حضور داشتند، در خصوص توجه به ورزش حرفه‌ای و قهرمانی در کنار گسترش ورزش همگانی، توسعه تیم‌های ملی چوگان و سوارکاری با تاکید بر فرمایشات مقام معظم رهبری (مدظله‌العالی) و راه اندازی فدراسیون المپیکی پنج گانه ورزش های نظامیان (شمشیربازی، سوارکاری، شنا، تیراندازی و دو و میدانی) و بهره‌وری حداکثری از اماکن ورزشی، بحث و تبادل نظر شد. انتهای پیام/
3147554,تاکید وزیر دفاع بر لزوم حرکت بر لبه‌های دانش و فناوری,۰۳ شهريور ۱۴۰۳ - ۱۷:۴۴,https://newsmedia.tasnimnews.com/Tasnim/Uploaded/Image/1402/10/12/1402101213060359229111824.jpg,به گزارش گروه دفاعیخبرگزاری تسنیم، امیر  نصیر زاده وزیر دفاع و پشتیبانی نیروهای مسلح در نخستین نشست شورای راهبردی با حضور در جمع معاونین  و مدیران عامل سازمان های وزارت دفاع با تسلیت و تعزیت ایام اربعین حسینی و تشکر از اقدامات صورت گرفته توسط امیر سرتیپ آشتیانی وزیر دفاع پیشین این وزارتخانه با اشاره به رأی اعتماد نمایندگان مجلس شورای اسلامی به وزیر دفاع گفت: رای بالای مجلس شورای اسلامی  در ادوار مختلف مجلس به وزرای دفاع و همینطور دوره کنونی، بیانگر عملکرد خوب و شایسته نیروهای مسلح بوده است و ان شاء الله بتوانیم در این راه خطیر همانند وزرای دفاع قبلی امانت دار خوبی برای نیروهای مسلح باشیم.وزیر دفاع با اشاره به حضور سرمایه های ارزشمند انسانی در مجموعه وزارت دفاع تصریح کرد: زیست بوم فناورانه و دانشی این وزارتخانه، تجلی سرمایه های موفق انسانی در حوزه مدیریتی را به همراه داشته است که این مهم باید با رعایت اصل« همتا پروری» در مسیر پشتیبانی همه جانبه از نیروهای مسلح و اعتلای قدرت جمهوری اسلامی تقویت شود.وزیر دفاع و پشتیبانی نیروهای مسلح با تأکید بر تقویت اصل تحقیق، پژوهش، پویایی دانشگاه و  مراکز علمی و پژوهشی  وزارت دفاع، با تأکید بر بهره مندی از ظرفیت های نخبگان و شرکت های دانش بنیان گفت: در جهان کنونی با اشکال مختلفی از تهدیدات نوظهور روبرو هستیم؛ بنابراین وزارت دفاع می بایست با اشراف کامل از دگرگونی های نظام جهانی و رصد فناوری های پیشرفته، در لبه دانش حرکت کرده و متناسب با نیاز نیروهای مسلح و کشور، اصل »بازدارندگی فعال» را  به عنوان دکترین دفاعی جمهوری اسلامی تقویت می نماییم.امیر سرتیپ  خلبان نصیرزاده با تأکید برانسجام درونی و تقویت ارزش های معنوی، اقتدار معنوی را همسنگ اقتدار دفاعی و نظامی عنوان کرد و خطاب به تمامی مسئولان  و مدیران عالی سازمان ها، بر همدلی، وفاق، حذف تشریفات زائد و افزایش انگیزه های معنوی تأکید کرد. انتهای پیام/
3147227,تبریک فرمانده کل سپاه به امیر نصیرزاده,۰۳ شهريور ۱۴۰۳ - ۱۱:۰۳,https://newsmedia.tasnimnews.com/Tasnim/Uploaded/Image/1403/03/21/1403032109500120830261934.jpg,"به گزارش گروه دفاعیخبرگزاری تسنیم، سردار سرلشکر حسین سلامی فرمانده کل سپاه پاسداران انقلاب اسلامی در پیامی انتصاب امیر نصیرزاده به عنوان وزیر دفاع و پشتیبانی نیروهای مسلح را تبریک گفت. متن پیام بدین شرح است: بسم الله الرحمن الرحیم برادر گرانقدر امیر سرتیپ خلبان عزیزالله نصیرزادهسلام علیکم؛رای اعتماد قاطع نمایندگان محترم مجلس شواری اسلامی به جنابعالی به عنوان ""وزیر دفاع و پشتیبانی نیروهای مسلح"" در ""دولت چهاردهم"" که بیانگر تعهد، توانمندی، لیاقت و شایستگی‌های آن امیر عزیز است را صمیمانه تبریک و تهنیت عرض می‌نمایم. تجارب ارزشمند و سوابق دیرینه خدمت و نقش آفرینی درخشان در ستاد کل نیروهای مسلح و مناصب خطیر فرماندهی و مدیریتی در ارتش پرافتخار جمهوری اسلامی ایران و نیز اشراف همه جانبه بر مسائل ، الزامات و اولویت‌های حوزه دفاعی و نظامی پشتوانه ای مطمئن برای "" ارتقای قدرت و بالندگی بازدارنده حوزه صنعت دفاعی کشور"" در عصر ظهور فناوری‌های جدید تهدید است، که به فضل الهی نویدبخش موفقیت جنابعالی و طلوع فصل نوینی در کارنامه تابناک وزارت دفاع است که در پرتو نگاه هوشمندانه و آینده نگرانه به بهره‌گیری از ظرفیت‌های موجود در نیرو‌های مسلح و نیز جامعه علمی، نخبگی و دانش بنیان میهن اسلامی تضمین خواهد شد. با اعلام آمادگی ""سپاه پاسداران انقلاب اسلامی"" برای هرگونه همکاری و همراهی در این مسیر سترگ و مقدس ، دوام توفیق و سربلندی آن امیر عالیقدر ظل توجهات خاصه حضرت بقیه الله الاعظم (ارواحنا فداه) و تبعیت از تدابیر، منویات و رهنمودهای حکیمانه رهبر عظیم الشأن انقلاب اسلامی و فرماندهی معزز کل قوا حضرت امام خامنه‌ای (مدظله العالی) را از خدای قادر متعال مسئلت می‌کنم. سرلشکر پاسدار حسین سلامیفرمانده کل سپاه پاسداران انقلاب اسلامی انتهای پیام/"
3147172,تبریک رئیس سازمان پدافند غیرعامل به وزیر کشور,۰۳ شهريور ۱۴۰۳ - ۱۰:۰۳,https://newsmedia.tasnimnews.com/Tasnim/Uploaded/Image/1403/05/13/1403051309503552630693594.jpg,به گزارش گروه دفاعیخبرگزاری تسنیم، سردار غلامرضا جلالی رئیس سازمان پدافند غیرعامل کشور با صدور پیامی اعتماد مجلس شورای اسلامی به وزیر کشور را تبریک گفت. متن این پیام به شرح ذیل است: بسم الله الرحمن الرحیم برادر گرامی جناب آقای دکتر مومنیوزیر محترم کشور سلام علیکم بدین وسیله اعتماد نمایندگان مردم در مجلس شورای اسلامی به جناب عالی برای تصدی مقام عالی وزارت کشور را که نشان از توانمندی، درایت و مجاهدت جناب عالی در مسیر دفاع از ارزش‌های انقلاب اسلامی را دارد تبریک و تهنیت می‌گویم. سازمان پدافند غیرعامل کشور آمادگی دارد تا در ذیل تدابیر مقام معظم رهبری، سیاست‌های ستاد کل نیرو‌های مسلح و در مسیر ارتقای پایداری ایران اسلامی به ویژه در حوزه کاهش آسیب‌پذیری‌ها و مقابله با تهدیدات از طریق عملیاتی‌سازی نظامات پدافند غیرعامل همکاری و همیاری کامل با جناب عالی داشته باشد. امیدواریم همکاری پدافند غیرعامل و دولت که با تصویب و ابلاغ قانون تشکیل پدافند غیرعامل وارد فصل نوینی شده است در دوران تصدی جنابعالی در وزارت کشور به ویژه در زمینه عملیاتی‌سازی طرح‌های پدافند غیرعامل استانی روز به روز ارتقا یابد. در پایان برای جنابعالی در تصدی این مسئولیت خطیر از خداوند منان توفیق خدمتگزاری به نظام مقدس جمهوری اسلامی ایران را در ذیل تدابیر مقام معظم رهبری مسئلت دارم. انتهای پیام/
3146749,تبریک سرلشکر باقری به امیر نصیرزاده وزیر جدید دفاع,۰۲ شهريور ۱۴۰۳ - ۱۱:۴۹,https://newsmedia.tasnimnews.com/Tasnim/Uploaded/Image/1402/07/16/1402071613372583828519384.jpg,"به گزارش گروه دفاعیخبرگزاری تسنیم، سردار سرلشکر محمد باقری رئیس ستاد کل نیروهای مسلح طی پیامی به امیر نصیرزاده تصدی وی بر وزارت دفاع و پشتیبانی نیروهای مسلح را تبریک گفت. متن این پیام به شرح ذیل است: بسم الله الرحمن الرحیم برادر ارجمند امیر سرتیپ خلبان عزیزالله نصیرزاده با سلام و تحیات؛ کسب رای اعتماد نمایندگان محترم مجلس شورای اسلامی در تصدی ""جایگاه خطیر وزارت دفاع و پشتیبانی نیروهای مسلح"" در دولت چهاردهم، که بیانگر تعهد، لیاقت و شایستگی‌های جنابعالی است موجب خرسندی و مسرت گردید. بی تردید تجارب ارزشمند و اطمینان بخش آن برادر گرانقدر طی سالیان متمادی نقش آفرینی در سنگرهای مختلف فرماندهی و مدیریتی ارتش پرافتخار جمهوری اسلامی ایران و نیز دوره درخشان تصدی جانشینی ستاد کل نیروهای مسلح، پشتوانه‌ای گران سنگ و راهگشا برای اجرای برنامه‌های مورد نظر ""دولت وفاق ملی"" در پیش برندگی رویکرد "" تحول آفرینی و پیشرفت همه جانبه در حوزه‌های دفاعی، نظامی و امنیتی کشور"" و پشتیبانی پایدار و موثر از نیروهای مسلح کشور بوده و می‌تواند جایگاه ایران و ایرانی در شکل‌گیری نظم نوین جهانی و منطقه‌ای را ترسیم و تحکیم بخشد. این رخداد خجسته که نقطه‌ای باشکوه و نصاب ممتازی در کسب رای اعتماد وزرای دولت از ""خانه ملت"" و ""مجلس شورای اسلامی"" را نیز رقم زد به آن همرزم فرهیخته تبریک و تهنیت نموده و دوام توفیق آن امیر عالیقدر و دیگر ارکان و اجزای وزارت دفاع تحت عنایات حضرت ولی عصر ( عج ) و تبعیت از تدابیر و منویات حکیمانه رهبر عظیم‌الشأن انقلاب اسلامی و فرماندهی معزز کل قوا حضرت آیت الله العظمی امام خامنه‌ای (مد ظله  العالی ) را از درگاه خداوند متعال طلب می‌کنم. سرلشکر پاسدار محمد باقریرئیس ستاد کل نیروهای مسلح انتهای پیام/"
3146727,سلامی: کل سپاه برای اربعین بسیج شد/ ‌تأمین امنیت در مرزها,۰۲ شهريور ۱۴۰۳ - ۱۱:۱۹,https://newsmedia.tasnimnews.com/Tasnim/Uploaded/Image/1403/06/02/1403060214273552130833214.jpg,به گزارشخبرگزاری تسنیماز مرز مهران، سردار سرلشکر پاسدار حسین سلامی در جریان بازدید از مرز مهران با بیان اینکه سپاه پاسداران انقلاب اسلامی همچون سنوات گذشته، در بخش‌های مختلف حمل‌ونقل و ترابری، بهداشت و درمان و امداد، توزیع آب به زائران حسینی خدمت‌رسانی می‌کند، اظهار داشت: ‌بیمارستان صحرایی فاطمه‌الزهرا (س) نیروی زمینی کرمان ‌با مجموعه کاملی از اقدامات تشخیصی و درمانی به همراه کادر درمان، پزشکان و پرستاران مجرب در مرز مهران مستقر شده‌‌ است. . وی با بیان اینکه در تأمین و برقراری امنیت در پایانه‌ها و مناطق مرزی که در موضوع اربعین مأموریت دارند، استان ایلام خدمات ارزشمندی را در زمینه اسکان، حمل و نقل، بهداشت و درمان و هم در زمینه فرهنگی ارائه کرده است، افزو‌د:  کل سپاه نیز درگیر موضوع اربعین است و امیدواریم که زائران عزیز که محب و عاشق اهل بیت (سلام الله علیهم) هستند، زیارت دلچسب و دلنشین و سفری ایمن و با سلامت داشته باشند و ما نیز تا آخرین نفر آنان را بدرقه خواهیم کرد.سرلشکر سلامی با بیان اینکه سپاه امیرالمؤمنین (ع) همه بضاعت و تمام امکانات خود اعم از ستاد و سپاه شهرستان‌ها را به صورت شبانه‌روزی در زمینه اربعین پای‌کار آورده‌ ‌ و در حال خدمت‌رسانی خالصانه و صادقانه به مردم هستند، تصریح کرد:‌ راه‌اندازی 72 موکب خدمت رسانی به زائران حسینی در سطح استان از جمله این کارهاست. فرمانده کل سپاه با بیان اینکه در زمینه تأمین امنیت، تیپ 11 امیرالمؤمنین(ع) خدمات ارزشمندی را در تعامل با فرماندهی انتظامی استان ارائه کرده‌ و فرماندهی سپاه استان نیز مسائل را به طور روزانه پیگیری می‌کند و کل سپاه استان را هم در این زمینه فعال کرده‌اند، گفت:‌ کل سپاه پاسداران نیز در این راستا بسیج شده است تا زائران سفر آسان و روانی را داشته باشند. . انتهای پیام/
3146077,پیام تشکر امیر نصیرزاده خطاب به نمایندگان مجلس,۳۱ مرداد ۱۴۰۳ - ۱۸:۳۴,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم، امیر سرتیپ نصیرزاده وزیر دفاع و پشتیبانی نیروهای مسلح با صدور پیامی از نمایندگان مجلس تشکر و قدردانی کرد. متن این پیام به شرح زیر است: بسم الله الرحمن الرحیم حضورنمایندگان محترم دوره دوازدهم مجلس شورای اسلامی سلام علیکم؛با صلوات بر حضرت محمد و آل محمد و با احترام خداوند متعال را شاکرم که حسن نظر ریاست محترم جمهوری با اعتماد ارزشمند نمایندگان محترم مجلس شورای اسلامی برای مسئولیت وزارت دفاع و پشتیبانی نیروهای مسلح توأم شد و امیدوارم در ادامه سربازی فرماندهی معظم کل قوا و خدمت به ملت بزرگ ایران بتوانم به اتفاق همرزمان و همکارانم در وزارت دفاع و نیروهای مسلح تکلیف جهادی در این سنگر را همانند گذشته با توفیقات الهی به انجام رسانم. وظیفه می‌دانم که از رای اعتماد بالای نمایندگان محترم و عنایات ریاست و هیئت رییسه محترم مجلس شورای اسلامی و نیز کمیسیون‌ها قدردانی نموده و بر استمرار زمینه های حمایت و تعامل با آن قوه در پیشبرد برنامه‌ها و تقویت پشتیبانی‌ها از قدرت دفاعی و اقتدار ملی تاکید کنم. وزیر دفاع و پشتیبانی نیروهای مسلحسرتیپ خلبان دکتر عزیز نصیرزاده انتهای پیام/
3145987,خدمت‌رسانی ۵ قرارگاه وزارت دفاع به زوار اربعین در مرزها,۳۱ مرداد ۱۴۰۳ - ۱۶:۰۳,https://newsmedia.tasnimnews.com/Tasnim/Uploaded/Image/1401/05/04/1401050415024634725740724.jpg,به گزارش خبرنگار دفاعیخبرگزاری تسنیم، امیر مهدی خواجه امیری معاون هماهنگ کننده و رییس قرارگاه اربعین وزارت دفاع ظهر امروز در نشست خبری طی سخنانی اظهار داشت: اهمیت مراسم اربعین بر کسی پوشیده نیست و  در این مراسم موارد مورد اهمیتی وجود دارد که باید به آن توجه کرد. وی افزود: این مراسم بزرگترین راهپیمایی دینی و فرهنگی و اجتماعی و نماد ترویج فرهنگ حق طلبی است و تداعی کننده تزریق خون جدید به نهضت مقاومت در مقابل رژیم صهیونیستی است. خواجه امیری ادامه داد: این راهپیمایی، اقتدار آفرین و موجب شکل گیری وحدت بین مسلمانان است و همچنین باعث تقویت روحیه جبهه مقاومت و تقویت قدرت نرم در مقابل دشمنان می‌شود. رییس قرارگاه اربعین وزارت دفاع گفت: با توجه به اهمیت این مراسم در کشور و جهان اسلام، ما در وزارت دفاع 5 قرارگاه در گذرگاه‌های مرزی تشکیل دادیم تا بتوانیم کارهای زیر ساختی را در این مناطق انجام دهیم و گوشه‌ای از مشکلات زائران محترم را حل کنیم. همچنین در ایام راهیان نور هم از امکانات این قرارگاه‌ها استفاده می‌شود. وی تصریح کرد: علاوه بر این از این قرارگاه‌ها استفاده چند منظوره نیز می‌شود. چون ما کشور بحران خیزی در حوزه بلایای طبیعی هستیم می‌توانیم از این قرارگاه‌ها در هنگام بلایای طبیعی نیز برای کمک به مردم استفاده کنیم. علاوه بر این 9 موکب نیز در گذرگاه‌های مرزی مستقر کرده‌ایم. وی با اشاره به امکانات فراهم شده در قرارگاه‌های وزارت دفاع گفت: در قرارگاه‌های ما پارکینگ‌های بسیار خوبی پیش بینی شده که امکان استراحت و پذیرایی از زائران نیز در آنها وجود دارد. همچنین در این قرارگاه‌ها پیش بینی برق، آب و گاز صورت گرفته است و تمام خدمات هم به صورت رایگان ارائه می‌شود. علاوه بر این سوله‌هایی با ظرفیت 150 تا 200 نفر برای استراحت زائران با امکانات مناسب برای استراحت زائران در‌گذرگاه‌های مرزی پیش بینی شده و با همکاری آستان قدس رضوی آشپزخانه صنعتی نیز استقرار یافته و روزانه چند هزار پرس غذا بین زائران توزیع می‌شود. امیر خواجه امیری اظهار داشت: یکی دیگر از امکانات مستقر شده در این قرارگاه ها استقرار درمانگاه‌ها و همچنین سامانه ارتباط از راه دور مستقر شده است که با بیمارستان شهید چمران در ارتباط است. چند قرارگاه ما با پایانه‌های مرزی کمی فاصله دارند به همین منظور سرویس رفت و‌ برگشت برای زائران در نظر گرفته شده است.انتهای پیام/
3145923,سلامی:جبهه مقاومت خود را مدیون صنعت دفاعی کشور می‌داند,۳۱ مرداد ۱۴۰۳ - ۱۴:۵۷,https://newsmedia.tasnimnews.com/Tasnim/Uploaded/Image/1403/03/21/1403032109500120830261934.jpg,"به گزارش گروه دفاعیخبرگزاری تسنیم، سردار سرلشکر حسین سلامی فرمانده کل سپاه طی پیامی «روز صنعت دفاعی» را به وزیر دفاع و پشتیبانی نیروهای مسلح جمهوری اسلامی ایران تبریک گفت. متن این پیام به شرح ذیل است: بسم الله الرحمن الرحیم برادر ارجمند امیر سرتیپ محمدرضا قرایی آشتیانیوزیر محترم دفاع و پشتیبانی نیروهای مسلح جمهوری اسلامی ایران سلام علیکم؛ حمد و سپاس ذات مقدس و ربوبی حضرت حق را که ""صنعت دفاعی کشور"" با معماری هوشمندانه ""وزارت دفاع و نیروهای مسلح ""و تعریف دقیق از میدان عمل خود در امروز و آینده ایران عزیز، موقعیت ممتاز و مقتدرانه جمهوری اسلامی در محیط بین‌الملل به ویژه در منطقه غرب آسیا را مقتدرانه پشتیبانی کرده است، به گونه‌ای که بنیان‌های جبهه مقاومت استحکام شکوهمند خود را مدیون آن می‌داند. کسب قابلیت‌های راهبردی، روزآمدسازی تجهیزات، تسلیحات و زیرساخت‌ها و افزایش آمادگی نیروهای مسلح و جبهه مقاومت که با ابتکار عمل، نوآوری و خلاقیت‌های بومی و ایرانی به ویژه در حوزه ""پشتیبانی دفاعی فناور پایه"" همراه بوده است، به ویژه بعد از عملیات ضد صهیونیستی ""وعده صادق""، شکل‌گیری"" نظم نوین جهانی و منطقه‌ای "" را تحت تاثیر ظهور قدرت جدیدی به نام ""جمهوری اسلامی ایران"" و بازیگری فعال آن قرار داده است. بی شک این حقایق روشن و واقعیت‌های انکارناپذیر که در شرایط ناشی از تحمیل فشارهای ظالمانه استکبار جهانی و اذناب منطقه‌ای آنان در ابعاد مختلف سیاسی، روانی ،رسانه‌ای ،فرهنگی ، اقتصادی و به ویژه تحریم‌های حوزه تجهیزات و فناوری‌های دفاعی و امنیتی بر جمهوری اسلامی ایران پدیدار شده است، محصول همت و تلاش  های  جهادی و انقلابی منظومه صنعت  دفاعی کشور بویژه آن وزارتخانه  بوده و پشتوانه ‌ای سترگ برای پاسخگویی به تهدیدات متنوع ،پیچیده و مبتنی بر فناوری‌های جدید و شگفت انگیز در محیط‌های مختلف زمینی، دریایی، هوایی، فضایی  سایبری، زیستی و رزم نوین به شمار می‌رود، که به فضل الهی در مسیر خطیر و مبارک پیش رو آثار و ره آوردهای باشکوه خود را ترسیم و تبلور خواهد بخشید. صمیمانه فرا رسیدن  فرخنده  "" روز صنعت  دفاعی "" را به جنابعالی و آحاد مسئولین ، مدیران، دانشمندان ، متخصصان و کارکنان عالیقدر ""وزارت دفاع و پشتیبانی نیروهای مسلح"" تبریک و شادباش عرض می نمایم و با پاسداشت نام ، یاد و حماسه‌سازی‌های تاریخی و عزت آفرین شهیدان والامقام آن مجموعه افتخارآمیز؛ دوام توفیق و سربلندی یکایک مجاهدان حوزه صنعت دفاعی به ویژه وزارت دفاع به عنوان متولی ""توسعه قابلیت‌های فناورانه دفاعی کشور"" تحت تدابیر ، منویات و رهنمودهای حکیمانه رهبر عظیم الشأن انقلاب اسلامی و فرماندهی معزز کل قوا حضرت آیت الله العظمی امام خامنه‌ای (مدظله العالی) را از خدای قادر متعال طلب می‌کنم. سرلشکر پاسدار حسین سلامی فرمانده کل سپاه پاسداران انقلاب اسلامی انتهای پیام/"
3145349,عزم جدی برای پاسخ به صهیونیستها/آمریکا دنبال آتش بس نیست,۳۰ مرداد ۱۴۰۳ - ۱۶:۳۳,https://newsmedia.tasnimnews.com/Tasnim/Uploaded/Image/1403/05/30/1403053016325929430813644.jpg,به گزارش خبرنگار دفاعیخبرگزاری تسنیم، سردار علی‌محمد نایینی سخنگوی سپاه پاسداران انقلاب اسلامی عصر امروز در نشست خبری اعلام فعالیت‌های سپاه در ایام اربعین گفت: اربعین نمایش قدرت جبهه حق و‌ پایه ریزی تمدن اسلامی و ظهور است. وی افزود: امسال اربعین حسینی مصادف با شهادت مظلومانه چهل هزار شهید در غزه است. اربعین از یک طرف رستاخیز حضور مردمی است و از سوی دیگر حرکتی تمدنی و ظلم ستیز و امتداد بخشی به فریاد ملت مظلوم غزه است. سردار نائینی ادامه داد: بخشی از خدمات به زوار الحسین در اربعین خدمات مردمی است که بخش عمده آن به عهده مردم عراق است. سپاه در راستای هماهنگی با ستاد اربعین حسینی و کشور عراق همه ساله تلاشهای فراوانی داشته است و برای سپاه و بسیج فرصت مغتنمی است که بتوانند به مردم کمک کنند. سخنگوی سپاه تصریح کرد: خدمات سپاه در شش عرصه از جمله احداث زائر سرا، بیمارستان‌های صحرایی تامین امنیت و ...  در مرزهای کشور صورت می‌گیرد. این خدمات تا زمان بازگشت زائران ادامه دارد و توسط فرماندهان نیروها و سپاه‌های استانی با هدفگذاری ستاد مرکزی اربعین در ستاد مرکزی اربعین در معاونت آماد صورت می‌گیرد. سپاه با افزودن بیش از هزار دستگاه اتوبوس و مینی بوس برای حمل و نقل زائران و 200 دستگاه شناور دریایی به ناوگان حمل و نقل اربعین کمک موثری در رفع برخی کمبودها در این‌ حوزه داشته است. وی افزود: نیروی هوافضای سپاه نیز در ارسال اقلام و بخشی از زائران به کشور عراق فعالیت دارد. 10 بیمارستان صحرایی با کادر مجرب دانشگاه بقیه الله در مسیر نجف تا کربلا به زائران خدمت رسانی می‌کنند. راه اندازی و راهبری ستاد اربعین سپاه در استان‌های مرزی و پشتیبانی لازم امنیتی و خدماتی تحت مدیریت سپاه‌های استانی از دیگر اقدامات سپاه در حوزه اربعین است. با هماهنگی صورت گرفته با طرف عراقی و‌ بهره گیری از توان حشد الشعبی دغدغه‌ای برای امنیت راهپیمایی اربعین وجود ندارد. سخنگوی سپاه پاسخ به سوالی در‌باره نحوه پاسخ ایران به رژیم صهیونیستی گفت: رژیم صهیونیستی برای عملیات تروریستی شهید هنیه اهداف و‌ دستاوردهایی تعریف کرده بود که به هیچکدام نرسید. دشمن فکر می‌کرد با ترور میتواند ناکامی در دستیابی به اهداف را جبران کند اما برعکس جبهه مقاومت مقتدرتر شده است. نائینی افزود: عزم جدی در پاسخ به تعرض‌های مختلف رژیم صهیونیستی وجود دارد و در حال حاضر هم صهیونیست‌هایی که در سرزمین های اشغالی هستند در حال پرداخت هزینه‌های نتانیاهو‌ در‌ ترور شهید هنیه هستند. وی تاکید کرد: امروز رژیم صهیونیستی شکست را پذیرفته و حتی سیاستمداران آمریکایی به این‌ موضوع اذعان دارند و تاکنون به هیچکدام از اهداف خود نرسیده‌اند. مردم ایران هوشمند هستند و میدانند فرماندهان نیروهای مسلح در سطوح‌ عالی تصمیم گیری در‌مورد پاسخ، همه شرایط را می‌سنجند و تصمیم دقیق ‌و حساب  شده می‌گیرند و با اقدامات موثر محاسبات دشمن را تغییر می دهند. سردار‌ نائینی گفت: زمان در اختیار ما است و ممکن است دوره انتظار این پاسخ طولانی شود. فعلا صهیونیستها باید در بی تعادلی به سر‌ ببرند و ممکن است پاسخ ایران هم تکرار عملیاتهای گذشته نباشد و سناریوهای پاسخ یکسان نیست و فرماندهان ما تجربه و هنر تنبیه موثر دشمن را دارند و اهل اقدام‌ شتاب زده نیستند. وی‌افزود: هیچ تعرضی به اهداف ایران بدون پاسخ گذاشته نشده است و دشمن باید منتظر ضربات حساب شده و دقیق در زمان خودش باشد. سخنگوی سپاه در پایان اظهار داشت: ما آمریکایی‌ها را به دنبال صلح و آتش بس نمی‌بینیم و‌ رفتارهای آنها عمدتا بازی سیاسی است. جمهوری اسلامی از اقدامات صادقانه برای آتش بس استقبال می‌کند. زمان در اختیار ما است و باید مجموع شرایط بررسی شود و تصمیم درباره زمان و نحوه پاسخ به شرایط و تدبیر فرماندهان مربوط است. کار هوشمندانه آن است که با بررسی تمام شرایط ببینید کدام پاسخ موثر و بازدارنده است. انتهای پیام/
3145262,پیام سرلشکر باقری به مناسبت روز صنعت دفاعی,۳۰ مرداد ۱۴۰۳ - ۱۴:۴۷,https://newsmedia.tasnimnews.com/Tasnim/Uploaded/Image/1402/03/08/1402030814220781427679654.jpg,به گزارش گروه دفاعیخبرگزاری تسنیم،‌ سردار سرلشکر محمد باقری رئیس ستادکل نیرو‌های مسلح در پیامی فرا رسیدن 31 مرداد روز «صنعت دفاعی» را تبریک گفت. متن پیام به شرح زیر است: بسم الله الرحمن الرحیم برادر ارجمند امیر سرتیپ محمدرضا قرائی آشتیانیوزیر محترم دفاع و پشتیبانی نیرو‌های مسلح جمهوری اسلامی ایران با سلام و تحیات 31 مرداد ماه «روز صنعت دفاعی کشور» تجلی‌گاه شکوه و عظمت قدرت دفاعی بومی و بازدارنده ایران مقتدر در دوران تحریم‌های ظالمانه و صف‌بندی اردوگاه سلطه و استکبار علیه انقلاب و نظام اسلامی را به جناب‌عالی و مسئولان، مدیران و کارکنان مؤمن، مجاهد، انقلابی و افتخارآفرین وزارت دفاع و پشتیبانی نیرو‌های مسلح صمیمانه تبریک و تهنیت عرض می‌نمایم. خدای قادر متعال را شاکریم در پرتو الطاف بیکرانه‌اش، نیرو‌های مسلح و حوزه صنعت دفاعی کشور به مدد مجاهدت‌های تاریخ‌ساز فرزندان میهن اسلامی، سپر دفاعی مستحکمی در برابر تهدیدات دشمنان و بدخواهان ایران و ایرانی را رقم زده است. تفکر راهبردی حاکم بر صنعت دفاعی و نظامی به عنوان یکی از ارکان تولیدکننده «قدرت ملی» برای کشور در کنار دیگر اضلاع موثر این عرصه، امروز به مرحله‌ای از شکوفایی و اثربخشی رسیده است که از یک‌سو پیش برندگی سیاست‌های عزتمندانه نظام مقدس جمهوری اسلامی ایران را در آوردگاه‌های بین‌المللی حمایت کرده و از سوی دیگر با تیز کردن شمشیر عزم و اراده ایرانیان، دشمنان این سرزمین را از هرگونه کژ اندیشی و خطای محاسباتی برای تجاوز و پیگیری نیت‌های شوم بر حذر داشته است. در این مقطع حساس تاریخی اطمینان داریم، به فضل الهی و بر اساس آموزه قرآنی «وَ أَعِدُّوا لَهُمْ مَا اسْتَطَعْتُمْ مِنْ قُوَّه وَ مِنْ رِباطِ الْخَیْلِ تُرْهِبُونَ بِهِ عَدُوَّ اللّهِ وَ عَدُوَّکُمْ» و تمسک به هدایت‌های فرمانده حکیم، شجاع و دوراندیش نیرو‌های مسلح، قدرت‌افزایی در سطوح مختلف دفاعی و نظامی با پرچمداری وزارت دفاع و مجاهدت‌های نیرو‌های مسلح بالنده‌تر از گذشته با هوشمندی و درایت ادامه خواهد یافت. با گرامیداشت مقام شامخ شهدای صنعت دفاعی کشور به ویژه شهیدان والامقام وزارت دفاع و پشتیبانی نیرو‌های مسلح و دیگر مجاهدان این عرصه، دوام توفیق آن امیر عالیقدر و همکاران فهیم و مصمم را در بخش‌های مختلف آن سازمان برای استمرار جهاد پرافتخار در دفاع از کیان دین و میهن و تبعیت از فرامین و رهنمود‌های فرمانده معظم کل قوا (مدظله‌العالی) از درگاه پروردگار یکتا طلب می‌کنم. انتهای پیام/
3145095,وزارت دفاع رکن اصلی بازدارندگی و نماد قدرت ملی است,۳۰ مرداد ۱۴۰۳ - ۱۲:۰۲,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم، وزارت دفاع و پشتیبانی نیروهای مسلح به مناسبت روز صنعت دفاعی بیانیه ای صادر کرد. متن این بیانیه به شرح زیر است: اگرچه فکر و ایده ساخت تجهیزات و تسلیحات نظامی در داخل کشور به سال‌های دور بر می‌گردد اما با پیروزی انقلاب شکوهمند اسلامی به رهبری امام خمینی (ره) و شروع جنگ تحمیلی و تحریم همه جانبه کشور عزیزمان توسط استکبار جهانی، لزوم خود کفایی در صنعت دفاعی بیش از پیش احساس شد و وزارت دفاع و پشتیبانی نیروهای مسلح به عنوان نوک پیکان تولید محصولات دفاعی و مبارزه با تحریم های ظالمانه دشمنان، نقش انکارناپذیر و پر رنگی را در این زمینه ایفا نمود. با وجود همه کاستی‌ها و تحریم‌ها به فضل الهی وزارت دفاع و پشتیبانی نیروهای مسلح، نماد اعتماد به نفس ملی است که پرچم خودباوری و خودکفایی را به دوش گرفته و هراس و وحشت در دل دشمنان اسلام و انقلاب به ویژه آمریکای جنایتکار و رژیم غاصب صهیونیستی افکنده و تبدیل به الگویی مناسب برای سایر کشورهای آزاده جهان گشته است به گونه‌ای که امروز این وزارتخانه رکن اصلی بازدارندگی و نماد قدرت ملی محسوب می‌گردد. رشد، تعالی، توسعه و بالندگی هر کشوری منوط به توجه و اهمیت آن کشور به نقش مؤثر علم و فناوری‌های نوین می‌باشد و خلق قدرت بازدارندگی در شرایط تهدید و تحریم و نیز داشتن دیپلماسی فعال منطقه‌ای و فرامنطقه‌ای مستلزم دستیابی به فناوری های نوظهور و پرورش متخصصان و اندیشمندانی است که با نیروی ایمان و انگیزه در صدد تولید علم و بومی سازی فناوری‌های برتر ساز از طریق به کارگیری ظرفیت و توانمندی‌های داخلی به ویژه شرکت‌های دانش بنیان در تمامی عرصه‌های مختلف زمینی، دریایی، هوایی، فضایی و سایبری از جمله موشکی، پدافندی و پهپادی، شناوری و رزم نوین همت گمارند و همواره جلوتر از دشمن بوده و در متنوع سازی صنایع دفاعی راهبردی طلایه دار و پیش قدم باشند. وزارت دفاع و پشتیبانی نیروهای مسلح با تبریک این روز خجسته به خانواده بزرگ صنعت دفاعی کشور و پاسداشت یاد و خاطره شهدای گران قدر انقلاب اسلامی و هشت سال دفاع مقدس به ویژه سه وزیر شهید دفاع، شهید دکتر چمران، شهید سرلشکر نامجوی و شهید سرلشکر فکوری و نیز دانشمندان دفاعی و هسته ای شهید تهرانی مقدم و شهید فخری زاده بار دیگر با مقام معظم رهبری و فرماندهی معزز کل قوا حضرت امام خامنه ای (مد ظله العالی) تجدید بیعت نموده و ضمن تعهد و پایبندی خود به آرمانهای والای انقلاب اسلامی اعلام می دارد کارکنان خدوم و ولایتمدار این وزارتخانه در راستای تجهیز و تسلیح نیروهای مسلح و تقویت بنیه دفاعی کشور از هیچ کوششی فروگذار نخواهند کرد. ان شاء الله. انتهای پیام/
3144956,سرلشکر باقری: مراسم میلیونی اربعین نمایش قدرت اسلام است,۳۰ مرداد ۱۴۰۳ - ۱۰:۰۷,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم، سردار سرلشکر محمد باقری رئیس ستادکل نیرو‌های مسلح در حاشیه بازدید از قرارگاه اربعین حضرت ابوالفضل معاونت فاوا در ستاد فرماندهی انتظامی کشور در جمع خبرنگاران اظهار داشت: خدا را شاکرم که توفیق شد در جمع خدمتگزاران حضرت ابا عبدالله الحسین (ع) در ستاد فرماندهی کل انتظامی باشم. سرلشکر باقری افزود: علاوه بر گزارش‌ها و نظارت‌های میدانی بازرسان ستاد کل نیروهای مسلح از مجموعه فراجا در ماموریت اربعین، گزارش‌ها از نظم و برقراری امنیت این ماموریت توسط قرارگاه‌های مستقر در پایانه‌ها نیز حاکی از برقراری نظم و امنیت حاکم در این مراسم است. رئیس ستادکل نیرو‌های مسلح افزود: گزارشات دریافتی از تهران تا پایانه‌های مرزی نشان می‌دهد که خدمت خالصانه و صادقانه همرزمان ما در فرماندهی انتظامی کشور حاکم است و همه نابسامانی‌هایی که در سال‌های گذشته درخصوص تردد‌های جاده‌ای و عبور و مرور از مرز و مسائل امنیتی و خدمات وجود داشت بحمدالله با مدیریت عزیزان و همکاری دستگاه‌های گوناگون کشوری مرتفع شده است. سرلشکر باقری با اشاره به عبور بیش از 2میلیون و 500 هزار نفر از هموطنان ما از مرز‌های کشور به سمت عتبات عالیات، اظهار داشت: در این مدت بیش از 200 هزار زائر غیر ایرانی نیز از مرز‌های کشور خارج و به زیارت مشرف شده‌اند. رئیس ستاد کل نیرو‌های مسلح افزود: خوشبختانه میزان ایستایی زائران در مرز‌ها به چند ثانیه اندک کشیده شده و این نشان از آماده بودن زیرساخت‌ها و برقراری امنیت و خدمات‌رسانی موکب داران به زائران است. وی با اشاره به گرمای طاقت‌فرسایی که امسال در این مراسم حاکم است، اضافه کرد: با این وجود کار‌ها به نحو مطلوب در حال انجام است و فرماندهی انتظامی نیز این آمادگی را اعلام کرده که از همه نظرات زوار استقبال کند و زائران در بازگشت از سفر می‌توانند نقطه نظرات خود را اعلام کنند تا مسائل موجود تا سال آینده مرتفع شود. سرلشکر باقری ادامه داد: مراسم اربعین حسینی در واقع در این حجم چندین میلیونی نمایش قدرت اسلام و دلبستگی مردم ما و بسیاری از کشور‌های دیگر به تعالیم اسلامی و ائمه اطهار (ص) است و این رزمایش بزرگ توسط یاران حضرت بقیةالله اعظم (عج) به نمایش گذاشته می‌شود و بحمدالله فرماندهی انتظامی این توفیق را دارد که به خوبی این ماموریت را انجام می‌دهد و تاکنون مشکلی مشاهده نشده و همه اقدامات به خوبی در حال انجام است. انتهای پیام/
3144634,نصیرزاده:جبهه مقاومت جدا از ما نیست/با دشمن مدارا نمی‌کنیم,۲۹ مرداد ۱۴۰۳ - ۱۵:۴۰,https://newsmedia.tasnimnews.com/Tasnim/Uploaded/Image/1402/10/12/140210121306032929111824.jpg,به گزارش خبرنگار دفاعیخبرگزاری تسنیم، امیر عزیز نصیرزاده وزیر پیشنهادی دفاع و پشتیبانی نیروهای مسلح در جلسه علنی امروز مجلس شورای اسلامی در دفاع از برنامه پیشنهادی خود عنوان کرد: در حال حاضر شرایط منطقه و جهان در حوزه‌های مختلف قدرت به گونه‌ای است که تغییرات محیطی به سرعت در حال رخ دادن است و فناوری‌های نوین و غافلگیر کننده در حال ظهور و بروز است و معادلات منطقه و جهان پیچیده و نظم تک قطبی به رهبری آمریکا را پس زده است. وی افزود: در چنین وضعیتی فشارهای استکبار جهانی و اذناب منطقه‌ای آن در حوزه‌های مختلف بر جبهه مقاومت و جمهوری اسلامی ایران افزایش یافته است و تحریم‌های ظالمانه در حوزه نظامی و امنیتی علیه کشورمان با شدیدترین کنترل‌ها اعمال شده است. امیر نصیرزاده عنوان کرد: بعد از وعده صادق، رژیم صهیونیستی بیش از گذشته ماهیت تنش زا و غیر انسانی خود را با کمک آمریکا به نمایش گذاشته است و با ترورهای ناجوانمردانه از خطوط قرمز مخاصمه مستقیم عبور کرده و مجموعه این شرایط ایران را تحت تاثیر قرار داده است. در این شرایط ایران توانسته جایگاه ممتازی در منطقه کسب کرده و بنیان‌های جبهه مقاومت را مستحکم کند. وزیر پیشنهای دفاع گفت: عمق راهبردی ایران نسبت به قبل تغییر شگرفی کرده و مسیر نوید بخشی برای تولید و بازتولید قدرت برای ایفای نقش در منطقه و فرامنطقه پیش روی قرار داده است. همانطور که دشمن تلاش می‌کند تا ائتلاف‌هایی علیه ما سامان دهد، ایران هم با ایجاد شبکه‌ای قدرتمند توانایی‌های خود را در راستای جبهه مقاومت و جبهه ضد استکباری ساماندهی کرده است. امیر نصیرزاده اظهار داشت: کسب قابلیتهای راهبردی نیروهای مسلح و جبهه مقاومت نیازمند تحول و نوآوری در پشتیبانی دفاعی است. وی ادامه داد: باید با دیپلماسی فعال از ظرفیت‌های خارجی برای تامین و صدور توانایی‌های خود اقدام کنیم. وزارت دفاع در چهار سال پیش رو در راستای تحقق سیاست‌های کلی نظام برنامه‌های خود را با رویکرد جهادی و با هدف پشتیبانی موثر از نیروهای مسلح و جبهه مقاومت تدوین کرده و تلاش می‌کنیم با اجرای پروژه‌های تحقیقاتی متناسب با تهدیدات، توان خود را بر اساس دانش روز ارتقا دهیم. برای این منظور از کلیه ظرفیت‌های دانشگاهی و همچنین تجربیات نبردهای اخیر استفاده می‌کنیم. وزیر پیشنهای دفاع افزود: یکی از مهمترین برنامه‌های ما در وزارت دفاع استفاده از ظرفیت پیمان‌های بین المللی است که در آنها عضو شده‌ایم و استفاده از تمامی ظرفیت‌هایی است که در اختیار داریم. امیر نصیرزاده با اشاره به برنامه‌هایش عنوان کرد: برای ایجاد محیط جذاب برای نخبگان و جلوگیری از مهاجرت آنها در وزارت دفاع برنامه‌هایی داریم. ارتقا جهشی تولید و ارتقا فناوری‌های هوشمند، ارتقا بهره‌وری در سازمان‌های تخصصی و خدماتی وزارت دفاع، توسعه و تنوع بخشی به صادرات و کسب بازار قابل توجه در بازارهای خارجی، دو منظوره سازی ظرفیت‌های تولیدی و خدماتی کشور و پشتیبانی متقابل در شرایط مورد نیاز، توسعه زیرساخت‌های آزمایشگاهی، افزایش ظریب صیانت سامانه‌ها با  هدف جلوگیری از خرابکاری‌های صنعتی، بخشی از برنامه‌های اینجانب است. وی با بیان اینکه جبهه مقاومت جدای از ما نیست، وقتی می‌گوییم پشتیبانی نیروهای مسلح یعنی جبهه مقاومت هم درون آن هست، گفت: پشتیبانی پایدار و موثر از جبهه مقاومت به صورت آشکار و پنهان، تقویت دیپلماسی دفاعی چند جانبه و کنشگری فعال در مجامع بین المللی از جمله برنامه‌های جدی ما است. وزیر پیشنهادی دفاع گفت: ارائه خدمات خرسند ساز با مشارکت دولت و کارکنان، بهبود وضعیت معیشت نیروهای مسلح مطالبه ما است، البته ما در هیچ موضوعی منتظر اعتبارات نمی‌مانیم و اگر شما اعتبار ندهید و معیشت راهم بهبود ندهید حتما کارمان را نجام می‌دهیم. تسریع در مولدسازی اراضی و اموال وزارت در راستای بهبود معیشت کارکنان، شفافیت کامل و انضباط بخشی دقیق در وزارت دفاع، توسعه متوازن و ظرفیت‌های دانش بنیان در بخش دفاع با ایجاد صنایع دانش بنیان در عرصه دفاعی، ارتقا کرامت آمیز منزلت کارکنان و بازنشستگان و رزمندگان، ارتقا صیانت امنیتی کارکنان بخش دیگری از برنامه‌های اینجانب است. بخش مهمی از این برنامه‌ها در دوره چهارساله قابل دست یابی است و برای بخش دیگر آن نیز ریل گذاری خواهم کرد. وی در پایان تاکید کرد: من بیش از 3000 ساعت پرواز برای حفاظت از مراکز حساس و حیاتی انجام داده‌ام و همیشه با افتخار به این سرزمین چشم دوخته‌ام و هرگز در حین پرواز به این فکر نکرده‌ام برفراز جایی که پرواز می‌کنم چه کسانی با چه قومیتی و مذهبی زندگی می‌کند بلکه به صیانت از تمامیت ارضی کشور فکر کرده‌ام. اگر کسی از خط قرمز امنیت ما عبور کند او را نمی بخشیم اما در این مسیر عقلانیت وجود دارد و بخش دفاعی و امنیتی با دشمن مدارا نخواهد کرد. انتهای پیام/
3143692,مروری بر ARMY ۲۰۲۴؛ پهپادها و موشک‌های ایرانی در سرزمین تزار,۲۹ مرداد ۱۴۰۳ - ۱۲:۱۸,https://newsmedia.tasnimnews.com/Tasnim/Uploaded/Image/1403/05/29/1403052912071957030804374.jpg,"گروه دفاعیخبرگزاری تسنیم:نمایشگاه دفاعی روسیه موسوم به «آرمی»ARMY 2024یک نمایشگاه دفاعی در کشور روسیه است که از سال 2015 میلادی تا کنون به‌صورت سالانه در این کشور در حال برگزاری است. این نمایشگاه محلی برای نمایش جدیدترین دستاوردهای نظامی کشور روسیه و برخی از متحدان نزدیک مسکو است. محل برگزاری نمایشگاه آرمی 2024، در استان مسکو، منطقه کوبینکا و در مجموعه‌ای موسوم به ""پاتریوتیک پارک"" است. این مجموعه بزرگ شامل چندین موزه، نمایشگاه‌های مختلف در حوزه دفاعی و نظامی و همچنین محل برگزاری نمایشگاه آرمی است. این نمایشگاه از 22 الی 24 مردادماه برپا شده است.  نمایشگاه امسال در مساحت 120 هزار متر مربع در فضای باز و 41 هزار و 500 متر مربع در فضای سرپوشیده و با حضور 1500 مجموعه صنعتی، علمی و نظامی از کشور روسیه برگزار شد. برخی از کشورهای خارجی دیگر نیز در این نمایشگاه به ارائه محصولات خود پرداختند که عبارتند از جمهوری اسلامی ایران، چین و همچنین بلاروس. جنگ اوکراین و اثرات مهم در صنایع دفاعی روسیه نگاهی به برخی از مهمترین دستاوردهای به نمایش گذاشته شده در آرمی 2024 مشخصا نشانگر تجربیات بدست آمده روسیه در جنگ با اوکراین بود. بخش عمده‌ای از تجهیزات جدید به نمایش درآمده نیز در حقیقت سیستم‌های قدیمی‌تری بودند که در این مدت بر اساس تجربیات جنگ اوکراین دچار ارتقاء شده بودند یا سامانه‌هایی که بر اساس درس آموخته‌های این جنگ به صورت کلی از ابتدا طراحی و ساخته شده بودند. بی‌سرنشین‌ها و ضد بی‌سرنشین‌ها در صدراخبارنمایشگاه بی‌سرنشین‌ها و مقابله با بی‌سرنشین‌ها در نمایشگاه آرمی 2024 تقریبا یکی از مهمترین بحث‌ها بود. روسها با توجه به بحث استفاده بسیار گسترده از سامانه‌های بدون سرنشین در جنگ با اوکراین و هم استفاده گسترده طرف مقابل از این سامانه‌ها توجه بسیار ویژه‌ای را به این بخش و همچنین مقابله با آن مبذول داشتند. شاید یکی از مهمترین سیستم‌های به نمایش درآمده در نمایشگاه در این بخش پرنده‌های بدون سرنشین انتحاری سریلنستبودند. این سیستم‌های پروازی بدون سرنشین که در حقیقت جزو دسته «مهمات پرسه زن» طبقه بندی می‌شوند از اوایل جنگ روسیه و اوکراین نقش بسیار مهمی را در انهدام اهداف با اهمیت ارتش اوکراین از جمله هویتزرها و راکت اندازهای آنان ایفا کردند. روسها در ابتدا مدل پایه‌ای مهمات پرسه زن لنست را با برد 40 کیلومتر و یک دوربین با قابلیت پرواز در روز را ساخته و وارد نبرد کردند. در ادامه مدل‌های مجهز به دوربین‌های حرارتی این پهپاد نیز معرفی و وارد میدان نبرد شد که هم در شب و هم شرایط بد جوی قابلیت عملیات دارد. روسها همین مدل را به اسم Lancet E در نمایشگاه برای بازار صادرات معرفی کردند.  مهمات پرسه‌زن Lancet E اما خبر مهم و جالب که در این نمایشگاه مطرح شد این بود که مدل جدیدتری از این پهپاد در حال توسعه برای خود ارتش روسیه است که بردی در حدود 80 کیلومتر دارد. یک نکته جالب دیگر در خصوص پهپادها، بحث پرنده‌های بدون سرنشین در کلاس کوادکوپترهای سنگین است که در این جنگ در حجم بسیار بالایی مورد استفاده قرار گرفته است. در نمایشگاه آرمی 2024 روسها از یک کواد سنگین به نام Motylek مسلح به یک تیر بمب FAB 250 رونمایی کردند. این بمب دارای وزن کلی 250 کیلوگرم و 100 کیلوگرم ماده انفجاری در داخل خود است و در زمان انفجار تا شعاع 120 متری می‌تواند بر علیه اهداف مختلف و نفرات دشمن خسارت بار باشد.  کوادکوپتر سنگین روسی به‌اسم Motylek با یک تیر بمب 250کیلوگرمی از دیگر رونمایی‌های جالب روسها در حوزه پهپادی در این نمایشگاه، یک پهپاد جت بسیار بزرگ است که به نام Grom-U معرفی شده است. این پهپاد جت قرار است به عنوان یک نیروی کمکی در کنار جنگنده‌های سرنشین‌دار روسی مثل سوخو 57 پرواز کرده و خود نیز توان حمل و پرتاب انواع مهمات هدایت شونده و کنترل پهپادهای کوچکتر را نیز داشته باشد. گفته شده این پهپاد سرعتی در حدود 1000 کیلومتر بر ساعت و برد عملیاتی در حدود 800 کیلومتر دارد و میتواند تا حدود 2 تن محموله را نیز با خود حمل کند.  پهپاد جت Grom-U در حوزه جنگ الکترونیک و مقابله با پرنده‌های بدون سرنشین هم روسها چندین محصول را ارائه کردند. در حال حاضر تهدید عمده بر علیه نیروهای دو طرف در میدان جنگ روسیه و اوکراین، ریزپرنده‌ها و کوادکوپترها هستند که عمدتا در فواصل کوتاه و در ارتفاع پایین پرواز کرده و به واحدهای مختلف زمینی حمله می‌کنند. برای دفاع در مقابل این تهدیدات و در حوزه مقابله نرم، بحث جنگ الکترونیک مطرح می‌شود. یکی از این سیستم‌ها به نام Lesochek است که برای اخلال در امواج ارتباطی در باندهای UHF، HF و VHF به کار می رود. این سامانه اخلالگر هم می‌تواند بر علیه پرنده‌های بدون سرنشین و هم بر علیه بسته‌های انفجاری کنار جاده‌ای به کار برود. این سیستم هم به صورت ثابت و هم به صورت نصب شونده بر روی خودروها قابل ارائه است. سیستم دیگر یک مجموعه کشف و جنگال به اسم meerkat است که توسط یک سرباز قابل حمل است و بخشی از ریزپرنده‌ها را در فاصله 1 کیلومتری کشف و آنها را با اخلال و جنگ الکترونیک از کار می‌اندازد. این سیستم به زودی وارد تولید انبوه می‌شود.  سامانه جنگ الکترونیک meerkat که به‌روی آدمک سرباز نصب شده است و پشت سر آن نیز سیستم جنگال Lesochek قرار دارد همچنین روس‌ها در این نمایشگاه اعلام کردند که در حال تحویل انبوه یک سری از سیستم‌های اخلالگر کوتاه برد به نیروهای زمینی خود هستند که به سیستم‌هایی برای اخلال در ریز پرنده‌ها مجهز هستند. سامانه‌های متحرک خودرویی به اسم Plastun-SN شناخته می‌شوند.  این خودروها به مجموعه‌های کشف تهدید ریزپرنده‌ها به اسم OD-712 و سیستم اخلالگر PD-704 مجهز شده است. این سامانه‌ها در عملیات ترکیبی با هم توان کشف تهدیدات از فاصله 5 کیلومتری و مقابله با آنها از فاصله 3 کیلومتری را داشته و می‌توانند به صورت همزمان با حمله 30 فروند پهپاد مقابله کنند. نمایش اولین نمونه‌های سیستم بی‌سرنشین توپخانه‌ای اما در حوزه سیستم‌های بدون سرنشین زمین پایه، در نمایشگاه آرمی 2024 شاهد رونمایی یک نمونه جالب از ترکیب حامل متحرک بدون سرنشین و یک هویتزر کوتاه برد بودیم. روسها یک سیستم بدون سرنشین متحرک MTS 15 را با یک قبضه هویتزر 122 میلی متری سری D 30 ترکیب کردند. این سامانه بدون سرنشین می‌تواند توسط خدمه از فاصله 500 متری کنترل شود و خود توپ مورد نظر به یک خشاب 5 تیری مجهز شده است. این مورد تقریبا یکی از اولین نمونه‌های سیستم بی سرنشین توپخانه‌ای در دنیا به حساب می‌آید.  زمان واکنش این سامانه از زمان دریافت دستور آتش در حدود 30 ثانیه اعلام شده و گلوله‌های آن می‌تواند تا برد 15 کیلومتر را پوشش دهد. حامل این سامانه نیز می‌تواند با سرعت 12 کیلومتر در ساعت حرکت کند. وقتی کورنت و کراسنوپول با هم ترکیب می‌شوند موشک ضدزره کورنت و گلوله هدایت‌شونده توپخانه‌ای کراسنوپول از جمله معروفترین محصولات نظامی روسیه هستند که هم در جنگ با اوکراین در حجم بسیار بالایی مورد استفاده قرار گرفتند و همچنین از جمله محبوبترین و پرفروشترین تسلیحات روسی در بازارهای بین المللی به حساب می‌آیند.  روسها همچنین در آرمی 2024 از یک موشک جدید برای پرتاب از پهپادها و بالگردها رونمایی کردند. اسم این موشک جدید Kh-BPLA است که از نظر ظاهری تقریبا به شکل همان موشک کورنت است. این موشک 8 کیلومتر برد داشته و سیستم هدایتی آن نیز مثل مهمات کراسنوپول به صورت نشانه گذاری لیزری است. پدافند هوایی؛ از اولین نمایش رسمی S-500 تا پانتسیر تغییریافته در حوزه پدافند هوایی برای اولین و به صورت رسمی شاهد نمایش سامانه پدافند هوایی S-500 روسها در یک نمایشگاه بودیم. این سامانه به عنوان آخرین سیستم پدافند هوایی برد بلند معرفی شده و عملیاتی روسها به حساب می‌آید. سامانه پدافندی S-500 برای مقابله با طیفی از تهدیدات هوایی و موشکی، مثل موشکهای بالستیک و کروز، جنگنده‌ها و اهدافی با سرعت هایپرسونیک طراحی و ساخته شده است.  سامانه پدافند هوایی S-500 که در نمایشگاه آرمی 2024 به نمایش گذاشته شد اما سیستم معروف پدافندی روسیه که در سالهای اخیر در درگیری‌های بسیاری حضور داشته و چندین مرحله ارتقاء را نیز پشت سر گذاشته، در آرمی 2024 با ظاهری کاملا متفاوت ظاهر شد. سامانه پدافندی پانتسیر روسی که یک سیستم متحرک دفاع هوایی شامل ترکیبی از توپ‌های 30 میلی متری و موشکهای هدایت راداری بود در نمایشگاه اخیر با ظاهری جدید و با کد Pantsir-SMD-E ظاهر شد. نکته اول و بسیار مهم اینکه شاهد حذف شدن توپ‌های 30 میلی متری پانتسیر هستیم. بر اساس شنیده‌ها از برخی نظامیان روسی، تجربیات درگیری در اوکراین نشان داده که توپ‌های پانتسیر در بحث مقابله با پهپاد‌ها به صورت خاص ضعیف عمل کردند و به همین دلیل طراحان تصمیم گرفتند توپ‌ها را با موشک‌های کوتاه برد جایگزین کنند.  سامانه پدافندی Pantsir-SMD-E  کاتالوگ سامانه Pantsir-SMD-E با 48 تیر موشک TKB-1055 آنچه در جدیدترین مدل پانتسیر با آن رو به رو هستیم، در حقیقت حفظ موشک‌های اصلی سری 57E6E  است که توان درگیری با اهداف تا برد 20 کیلومتر و ارتفاع 15 کیلومتر را دارند و در کنار آنها نسل جدیدی از موشک‌های کوتاه برد به اسم TKB-1055 به این سامانه اضافه شده است که توان درگیری با اهداف تا برد 7 کیلومتر و ارتفاع 5 کیلومتر را دارد. در صورت نیاز می‌توان کل سامانه را به 48 تیر موشک TKB-1055 مجهز کرد. نمونه جدید سامانه پانتسیر بر اساس نیاز مشتری می‌تواند به صورت ثابت، نصب بر روی خودرو و شناور ارائه شود. حوزه زرهی و یک خبر مهم در بخش زرهی این نمایشگاه شاهد بودیم که عمدتا طیف‌های محصولات شناخته شده روسی مثل تانک‌های سری T و زره پوش‌های سری BTR یا BMP و همچنین انواع خودروهای حفاظت شده با پوشش‌های حفاظتی بیشتر برای مقابله با تهدید مهمات پرتاب شونده از ریز پرنده ها یا مهمات انتحاری موسوم به FPV عرضه شدند. اما شاید مهمترین و قابل توجه‌ترین خبر در حوزه زرهی که در حاشیه این نمایشگاه اعلام شد، بحث مجهز شدن نسل جدید تانک‌های T-90 ، یعنی سری T-90M به سامانه دفاع فعال و مقابله سخت سری Arena-M بود. در حاشیه نمایشگاه قراردادی بین ارتش روسیه و شرکت روسی Uralvagonzavod که شرکت اصلی این کشور در حوزه زرهی به حساب می‌آید به امضاء رسید تا هر چه زودتر نسل جدید تانک‌های T-90 روسی به این سامانه مجهز شوند. این سامانه از نظر هشدار پوششی 360 درجه و از نظر درگیری با اهداف پوششی در حدود 240 الی 270 درجه را برای تانک فراهم می‌کند.  تانک T-90M  نمایه کلی از نحوه عملکرد سامانه دفاع فعال Arena تلفات بسیار سنگین قوای زرهی روسیه در جنگ با اوکراین باعث شده است تا روسها در نهایت به سمت نصب این سیستم بر روی تانک‌های خود بروند. به صورت کلی این سامانه دفاعی شامل مجموعه‌ای راداری، کشف و هشدار دهنده مبنی بر نزدیک شدن تهدید و شلیک کردن پرتابه‌های انفجاری به سمت آنها است تا قبل از اصابت به تانک‌ها را از بین ببرد. خبر مهم درباره یاک130 در آرمی 2024 همچنین روسها از توسعه یک نمونه مسلح شده و مخصوص تهاجم سبک از هواپیمای جت آموزشی یاک 130 خبر دادند. این هواپیمای جدید که البته هنوز در فاز آموزشی قرار دارد و نمونه‌ای از آن به نمایش گذاشته شده بود به رادار آرایه فازی فعال و سیستم هدف گیری فروسرخ مجهز شده و می‌تواند در مجموع حدود 2.5 تن مهمات هوا به هوا یا هوا به سطح را حمل کند. امکان حمل مهمات هوا به سطح هوشمند هدایت لیزری و ماهواره‌ای برای این هواپیما در نظر گرفته شده است.  در سالهای اخیر طرح‌هایی مثل FA-50 از کره جنوبی و یا M-346 Master ساخت ایتالیا مدل‌های رزمی سبک مخصوص خود را به بازار ارائه کردند و در بحث صادرات هم موفق بودند و به نظر حالا روسها با طرح یاک 130 ام به دنبال ورود به این بازار جدید است. ایرانی با دستی پر در آرمی 2024؛ از معروف‌ترین پهپادهای ایرانی تا موشک راهبردی در این بخش از گزارش به سراغ غرفه صنایع دفاعی جمهوری اسلامی ایران در این نمایشگاه می‌رویم که تصاویر منتشر شده از آن نشان می‌دهد، بنرها و اطلاعات از برخی محصولات خاص ایرانی برای اولین بار در این نمایشگاه به نمایش در آمده است. این غرفه با مسئولیت سردار شادمانی معاون هماهنگ کننده قرارگاه مرکزی خاتم الانبیا(ص) برپا شد. . بازدید وزیر دفاع روسیه از غرفه ایران در نمایشگاه آرمی 2024 برخی از محصولات مثل موشک‌های ضد زره الماس، بمب هدایت شونده و بال‌دار بالابان، ماکت‌هایی از سامانه پدافند هوایی سوم خرداد، سامانه پدافند هوایی کوتاه برد مجید یا نمونه‌ها و ماکت‌هایی از پهپاد مهاجر 6 از جمله مواردی بودند که پیش از این نیز در نمایشگاه‌های دفاعی خارجی از جمله همین نمایشگاه آرمی روسیه به نمایش درآمده بودند. ولی برای نمونه در جریان این نمایشگاه، برای اولین بار از یک ریز پرنده انتحاری ایرانی به نام B1 با توان پرواز به مدت 25 دقیقه با برد پروازی 12 کیلومتری رونمایی شد که توان حمل یک سر جنگی دو کیلوگرمی را دارد. همچنین از یک کواد کوپتر شناسایی ایرانی با نام H5 هم رونمایی شد.  پهپاد B1 در سمت چپ و H5 در سمت راست دو مدل رادارهای SAR ساخت ایران از مدل سپر با بردهای 40 و 150 کیلومتر که در بروشور ارائه شده در زیر پهپاد شاهد 129 نصب شده بودند از دیگر محصولات جالب و قابل توجه در غرفه ایران در این نمایشگاه بودند.  کاتالوگ ارائه‌شده از رادارهای SAR ایرانی در آرمی 2024 در بخش موشک‌های کروز، علاوه بر موشک‌های کروز معمول ضدکشتی، هوا، زمین و شناور پرتاب ایرانی، تصویری از موشک کروز برد بلند پاوه با قابلیت حمله به اهداف زمینی ارائه شده است.  تصویر موشک پاوه در غرفه ایران در آرمی 2024 این موشک کروز برد بلند در سالهای اخیر به عنوان یک سلاح راهبردی به سازمان رزم نیروی هوافضای سپاه اضافه شده و مشخص نیست چه مدلی از آن دقیقا در این نمایشگاه برای مشتری‌های خارجی به قصد بازاریابی و فروش ارائه شده است. یک نمونه جالب دیگر از محصولات به نمایش درآمده ایرانی در این نمایشگاه بحث موتور توربوجت طلوع 4 بود. طلوع 4 یک توربوجت تک محوره مناسب استفاده در پهپادها و موشک‌های کروز است. موتور مذکور شامل سه ردیف کمپرسور محوری، محفظه احتراق مستقیم و یک ردیف توربین محوری است. تراست این موتور 3450 نیوتن است.  نمونه برش‌خورده از موتور طلوع 4 ـ ساخت ایران در آرمی 2024 از دیگر محصولات جالب به نمایش درآمده راکت انداز تاکتیکی سری آرمان با دو نوع پرتابه با برد 85 و 60 کیلومتر و راکت‌های ارتقاء یافته سری زلزال بود. راکت اندازهای متحرک با قابلیت تحرک بالا و شلیک سریع، با توجه به تجربیات جنگ روسیه و اوکراین در سالهای اخیر بدل به گزینه پر طرفداری در بازارهای نظامی جهان شدند.   نمایش ماکتی از راکت‌اندازهای ایرانی در نمایشگاه آرمی 2024 از جمله سری آرمان از دیگر محصولات جالب، ماکتی از پهپاد شناسایی و رزمی مهاجر 10 بود که مدتی قبل توسط وزارت دفاع رونمایی شده بود. این پرنده بدون سرنشین به عنوان ادامه سری موفق از پهپاد‌های مهاجر قابلیت پرواز در ارتفاع 7 کیلومتری را داشته و می‌تواند تا برد 2 هزار کیلومتر پرواز کند.  ماکت مهاجر10 در آرمی 2024 این پهپاد را می‌توان به مهمات هوشمندی مثل موشک‌های سری الماس یا بمب‌های هوشمند سری قائم مجهز کرد. انتهای پیام/"
3144403,سال ۶۱ بسیجی بودم و با نظر شهید امان‌اللهی به ارتش رفتم,۲۹ مرداد ۱۴۰۳ - ۱۱:۰۵,https://newsmedia.tasnimnews.com/Tasnim/Uploaded/Image/1401/03/17/1401031713013746925476294.jpeg,به گزارش خبرنگار دفاعیخبرگزاری تسنیم، امیر کیومرث حیدری فرمانده نیروی زمینی ارتش صبح امروز در مراسم تجلیل از آزادگان نزاجا طی سخنانی اظهار داشت: امروز در رکاب ولی امر مسلمین، نیروی زمینی مفتخر است ولایت محوری، عدالت محوری و شایسته سالاری را به عنوان سه اصل محوری خود معرفی کند. وی افزود: حیات شهید امان اللهی برای رزمندگان امید بخش بود و در زمان شهادت ایشان هم با اهدای اعضای بدن ایشان باز موجب حیات بخشیدن شد. امیر حیدری عنوان کرد: من سال 61 در سردشت بسیجی بودم در آن منطقه دو ارتفاع بزرگ و مهم وجود داشت و سردار احمدی مقدم هم در آن زمان فرمانده یگان جندالله سردشت بودند. در آن زمان شهید امان اللهی من را دید که داشتم با کلاه بازی می‌کردم. کلاه را که سرم گذاشتم ایشان گفت این کلاه خیلی به شما می‌آید به نظر من به ارتش بروید و بنده هم حرف ایشان را گوش دادم و به ارتش آمدم. فرمانده نیروی زمینی ارتش تاکید کرد: در نیروی زمینی سعی کردیم خط ولایتمداری را برجسته نگه داریم و یکی از پایه‌های حفظ این موضوع پاسداشت یاد و خاطره شهدا است. وی اظهار داشت: به برکت جمهوری اسلامی است که امروز در مقابل زورگویان ایستاده‌ایم و تولید قدرت کرده‌ایم ‌و فضای زیاده خواهی را از آنها گرفته و نخواهیم گذاشت که آنها بیش از این حق مسلمین را ضایع کنند. در حقیقت شهدا بودند که این نظام را نگهداشتند و امروز ما وظیفه داریم این امانت را حفظ کنیم. انتهای پیام/
3144095,استقرار یگانهای نزاجا در مناطق مرزی برای امنیت زائران اربعین,۲۸ مرداد ۱۴۰۳ - ۱۷:۰۵,https://newsmedia.tasnimnews.com/Tasnim/Uploaded/Image/1402/08/29/1402082914350522228816634.jpg,معاون هماهنگ‌کننده نیروی زمینی ارتش، در بازدید از پایانه مرزی چذابه گفت: امنیت کامل زائرین در مرزهای کشور توسط یگان‌های نیروی زمینی ارتش، تأمین شده است و تمامی یگان‌های تابعه به صورت شبانه‌روزی و مستمر، آماده مقابله با هرگونه تلاش برای برهم زدن آرامش و امنیت زائران اربعین حسینی(ع) هستند. به گزارش گروه دفاعی تسنیم، امیر یوسف قربانی معاون هماهنگ‌کننده نیروی زمینی ارتش، در طی بازدید از قرارگاه منطقه‌ای جنوب غرب نزاجا، روند خدمات‌رسانی کادر بیمارستان صحرایی ارتش به زائران اربعین را مورد ارزیابی قرار داد. قربانی، در این بازدید ضمن خداقوت به دلیرمردان نیروی زمینی ارتش برای ارائه خدمات شایسته و مستمر به زائران اباعبدالله الحسین(ع)، گفت: نیروی زمینی ارتش در کنار دیگر نیرو‌های مسلح، برای خدمت به زائران اربعین حسینی پای کار است. وی افزود: بیمارستان صحرایی نیروی زمینی در مرز چذابه، با کادر مجرب در بخش‌های مختلفی نظیر اتاق عمل، آزمایشگاه، رادیولوژی، بخش مردان و زنان و همچنین اورژانس هوایی توسط بالگردهای هوانیروز، آماده خدمت‌رسانی به زائران است. معاون هماهنگ‌کننده نیروی زمینی ارتش در ادامه با اشاره به استقرار یگان‌های نزاجا در مناطق مرزی، خاطرنشان کرد: امنیت کامل زائرین در مرزهای کشور توسط یگان‌های نیروی زمینی ارتش، تأمین شده است و تمامی یگان‌های تابعه به صورت شبانه‌روزی و مستمر، آماده مقابله با هرگونه تلاش برای برهم زدن آرامش و امنیت زائران اربعین حسینی(ع) هستند. لازم به ذکر است پایانه‌های مرزی شلمچه و چذابه دو گذرگاه پرتردد زائران اربعین در استان خوزستان هستند که مرز چذابه در خوزستان، پس از مرز مهران و شلمچه، سومین پایانه‌ پرتردد زائران اربعین حسینی(ع) است. انتهای پیام/
3143914,برنامه امیر نصیرزاده با نگاه تحولی در وزارت دفاع است,۲۸ مرداد ۱۴۰۳ - ۱۳:۵۰,https://newsmedia.tasnimnews.com/Tasnim/Uploaded/Image/1402/10/05/1402100509202610429062484.jpg,به گزارش گروه دفاعیخبرگزاری تسنیم، سردار طلایی نیک سخنگوی وزارت دفاع درباره سوابق و برنامه‌های امیر نصیرزاده در وزارت دفاع گفت: امیر سرتیپ خلبان عزیز نصیرزاده از فرماندهان موفق ارتش جمهوری اسلامی ایران است که با خدمت در نیروی هوایی ارتش و ستاد کل نیروهای مسلح دارای تجارب مناسب در حوزه دفاعی است.  سخنگوی وزارت دفاع ادامه داد: سوابق و تجارب مدیریتی، شناخت و تعامل امیر سرتیپ نصیرزاده با مجموعه‌های نیروهای مسلح و رویکرد برنامه محوری ایشان می‌تواند در اعتماد نمایندگان محترم مجلس شورای اسلامی جهت تصدی وزارت دفاع و پشتیبانی نیروهای مسلح و استمرار اقدامات تحولی جاری در این وزارتخانه و صیانت از عملکرد جهشی دوره سیزدهم موثر باشد. سردار طلایی نیک با اشاره به برنامه‌های امیر نصیرزاده گفت: برنامه‌های امیر نصیرزاده در چارچوب تدابیر فرماندهی معظم کل قوا و سیاست‌های ستاد کل نیروهای مسلح و هماهنگ با احکام قانون برنامه هفتم و اسناد بالادستی حوزه دفاعی، جامعیت خوبی دارد و انتظار می رود با توجه به بررسی و استقبال نمایندگان محترم در کمیسیون‌های مجلس، رای اعتماد بالا را کسب کند. انتهای پیام/
3142964,استقرار بزرگترین بیمارستان نیروی زمینی سپاه در مرز خسروی,۲۷ مرداد ۱۴۰۳ - ۰۸:۴۶,https://newsmedia.tasnimnews.com/Tasnim/Uploaded/Image/1400/06/02/1400060213303172123466944.jpg,به گزارش گروه دفاعیخبرگزاری تسنیم، بزرگترین بیمارستان سیار فوق تخصصی نیروی زمینی سپاه توسط مرکز بهداری غرب این نیرو در مرز خسروی آغاز به کار کرد. سردار احمد اخوان معاون بهداری رزمی نیروی زمینی سپاه با اشاره به امکانات ویژه بیمارستان امام حسین(ع) عنوان کرد:  این بیمارستان شامل بخش‌های اورژانس، بستری، آزمایشگاه، تصویربرداری، شامل گرافی دیجیتال و سونوگرافی، سی سی یو،  اتاق عمل، بخش‌های ویژه شامل 8 تخت آی سی یو و 4 تخت سی سی یو، داروخانه  و یونیت دندانپزشکی سیار است که با کادر مجرب شامل پزشکان  متخصص، پرستاران پیراپزشکان و کادر اداری و پشتیبانی به استعداد 80 نفر آماده ارائه خدمات است. وی اضافه کرد: پزشکان متخصص این مجموعه  شامل متخصص قلب و عروق، داخلی، ارتوپدی، بیهوشی، چشم پزشکی، گوش پزشکی، گوش و حلق و بینی، تصویربرداری و  جراحی عمومی بوده و پزشکان عمومی برادر و خواهر نیز بیماران را مطابق طرح انطباق ویزیت می‌کنند. معاون بهداری رزمی نیروی زمینی سپاه گفت: هماهنگی لازم در خصوص پذیرش و اعزام بیماران بدحال نیز با اورژانس و فوریت‌های پزشکی استان کرمانشاه به عمل آمده است. این بیمارستان تا پایان برگشت زوار اربعین حسینی آماده ارائه خدمات رایگان است. انتهای پیام /
3142309,راه‌اندازی بیمارستان صحرایی سپاه در پایانه مرزی ریمدان,۲۵ مرداد ۱۴۰۳ - ۱۴:۲۶,https://newsmedia.tasnimnews.com/Tasnim/Uploaded/Image/1403/01/14/1403011409242259829722024.jpg,به گزارش حوزه دفاعیخبرگزاری تسنیم، قربانعلی بندانی فرمانده مرکز بهداری جنوب شرق نیروی زمینی سپاه اظهار داشت: با پشتیبانی معاونت بهداری رزمی نیروی زمینی سپاه و قرارگاه قدس و به همت رزمندگان مرکز بهداری جنوب شرق نیروی زمینی سپاه،بیمارستان 20 تختخوابی سیار  بیمارستان نبی اکرم (ص) زاهدان،در نقطه صفر مرزی ایران و پاکستان در مرز ریمدان با تجهیزات کامل آغاز بکار کرد. وی افزود: باتوجه به تجربیات گذشته در دایر کردن بیمارستان صحرایی در منطقه ،سعی شده امسال در حد رفع ضرورت‌های بهداشتی و درمانی زوار پاکستانی امکانات تعبیه گردد. بندانی گفت: با توجه شیوع بیماری مالاریا و تب دانگی در کشور پاکستان و منطقه جنوب استان سیستان و بلوچستان ناشی از پشه آئودس،کیت‌های تشخیص خاص برای بیماران احتمالی در نظر گرفته شده است و امکانات آزمایشگاهی امسال نسبت به سنوات گذشته افزایش یافته و موضوعات بهداشتی در محل نیز جدی‌تر پیگیری می‌گردد. فرمانده مرکز بهداری جنوب شرق نیروی زمینی سپاه  در ادامه تاکید کرد :در این بیمارستان سیار خدمات درمانی و دارویی بصورت رایگان به زائرین اربعین حسینی انجام می‌گیرد و در صورت نیاز به اقدامات تکمیلی مامایی و جراحی، بیماران به مراکز ارزیابی وضعیت مادر و جنین و نیز بیمارستان شهرستان چابهار و سایر بیمارستان‌های منطقه اعزام خواهند شد. بندانی در ادامه با بیان اینکه این بیمارستان شامل بخش‌های اورژانس، بستری، آزمایشگاه، رادیولوژی، و داروخانه و قسمت‌های پشتیبانی‌کننده است، گفت: در این بیمارستان تعداد 25 نفر مادر درمانی شامل پزشک، متخصص، پرستار، بهیار و کارشناسان علوم آزمایشگاهی بصورت شبانه‌روزی آماده ارائه خدمات بهداشتی و درمانی به زوار پاکستانی هستند و تا بازگشت کامل همه زائرین خدمات این بیمارستان ادامه خواهد داشت. انتهای پیام/
3142275,پیام فرمانده کل سپاه به‌ مناسبت شهادت یکی از نیروهای هوافضا,۲۵ مرداد ۱۴۰۳ - ۱۳:۲۹,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم، سردار سلامی در پیامی نوشت: بسم الله الرحمن الرحیم مِنَ المُؤمِنینَ رِجالٌ صَدَقوا ما عاهَدُوا اللَّهَ عَلَیهِ  فَمِنهُم مَن قَضىٰ نَحبَهُ وَمِنهُم مَن یَنتَظِرُ بار دیگر انقلاب اسلامی با تقدیم یکی از پاسداران مدافع حرم، سرو تناور انقلاب اسلامی را آبیاری نمود.رزمنده سرافراز سرهنگ پاسدار احمدرضا افشاری از نیروهای مستشاری هوا فضای سپاه در سوریه بر اثر جراحات وارده ناشی از بمباران هوایی به شهادت رسید.این صحابه آخر الزمانی اباعبدالله الحسین نیمه اول مردادماه در پی حمله هوایی نیروهای ائتلاف متجاوز به سوریه به درجه رفیع جانبازی نائل و برای اقدامات درمانی به ایران منتقل شده بود، امروز پنج شنبه بر اثر شدت جراحات به یاران شهیدش پیوست.اینجانب با تبریک و تسلیت شهادت این شهید سر افراز، از درگاه خدای کریم و نعیم، برای آن شهید عزیز علو درجات و همنشینی با شهدای کربلا و برای خانواده مکرم، بستگان و همرزمان ارجمند وی سلامتی و ثبات قدم در تداوم راه شهید و شهادت و جهاد خالصانه در مسیر اعتلای قرآن و عترت و سربلندی ایران اسلامی را طلب می‌کنم.سرلشکر پاسدار حسین سلامیفرمانده کل سپاه پاسداران انقلاب اسلامی انتهای پیام/
3142270,شهادت یکی از نیروهای مستشاری سپاه در سوریه,۲۵ مرداد ۱۴۰۳ - ۱۳:۲۵,https://newsmedia.tasnimnews.com/Tasnim/Uploaded/Image/1403/01/14/1403011409340992729722454.png,به گزارش گروه دفاعیخبرگزاری تسنیم، ایشان نیمه اول مردادماه در پی حمله هوایی نیروهای ائتلاف متجاوز به سوریه به درجه رفیع جانبازی نائل و برای اقدامات درمانی به ایران منتقل شده بود، امروز پنج شنبه بر اثر شدت جراحات به یاران شهیدش پیوست.  انتهای پیام/
3142084,بیانیه ستادکل نیروهای مسلح به مناسبت سالروز بازگشت آزادگان,۲۵ مرداد ۱۴۰۳ - ۰۹:۴۴,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارشخبرگزاری تسنیم، ستادکل نیروهای مسلح به مناسبت 26 مردادماه سالروز بازگشت آزادگان به میهن اسلامی، در بیانیه‌ای آورده است: 26 مرداد ماه یادآور بازگشت غرورآفرین آزادگانی اسـت کـه در سال 1369 پس از سال ها مجاهدت و استقامت و تحمل شکنجه در زندان ها و اسارتگاه های رژیم بعث عراق، روح خود را در سختی ها جلا داده و با سجده شکر به میهن پر افتخار اسلامی وارد شدند. در ادامه این بیانیه آمده است: آزادگان سرافراز و مقاوم پس از بازگشت به آغوش ایران اسلامی در تداوم مسیر جهاد در عرصه‌هایی جدید و متنوع افتخار آفریدند و در روند پیشرفت و تعالی کشور به ویژه در صحنه‌های مدیریتی، دانش بنیان و عرصه مقابله با جنگ نرم دشمنان،  نقش آفرینی کردند. ستاد کل نیروهای مسلح با تبریک فرارسیدن 26 مردادماه سالروز ورود آزادگان قهرمان، مجاهد و سرافراز به میهن اسلامی و با تأکید بر ضرورت تجلیل و تکریم پایداری این اسوه های مقاومت، تصریح کرده است: تاریخ پر افتخار انقلاب اسلامی تصدیقی راستین بر این ادعا است که استقلال، عزت و بالندگی امروز ایران اسلامی در برابر هجمه تحریم‌ها، توطئه‌ها و خباثت‌های نظام سلطه و جبهه استکبار و در راس آن شیطان بزرگ و رژیم جعلی و غاصب صهیونیستی، حاصل مقاومت، مجاهدت و آزادی خواهی ملت سرافراز ایران است که با رهبری هوشمندانه و مقتدرانه فرماندهی معظم کل قوا حضرت آیت الله العظمی خامنه‌ای عزیز (مدظله العالی) به دست آمده است. انتهای پیام/
3139737,برنامه امیر نصیرزاده؛ از عمودپروازها تا ارتباط با آفریقا,۲۴ مرداد ۱۴۰۳ - ۱۱:۵۶,https://newsmedia.tasnimnews.com/Tasnim/Uploaded/Image/1402/10/12/140210121306032929111824.jpg,به گزارش خبرنگار دفاعیخبرگزاری تسنیم، امیر عزیز نصیرزاده که از سوی رئیس جمهور به عنوان وزیر پیشنهادی دفاع و پشتیبانی نیروهای مسلح به مجلس معرفی شده است برنامه‌های خود برای این وزارتخانه را به مجلس ارائه داده است. در این برنامه توجه به توسعه و ارتقا همه جانبه حوزه‌های رزمی و پشتیبانی از نیروهای مسلح و همچنین  پشتیبانی پایدار و مؤثر از جبهه مقاومت در عرصه‌های سیاسی، اقتصادی و فرهنگی دیده شده است. علاوه بر این بهره‌گیری از ظرفیت دیپلماسی دفاعی برای تسهیل صادرات محصولات دفاعی و همچنین افزایش تعامل با کشورهای همسایه و همسو بویژه کشورهای آمریکای لاتین و آفریقا، ایجاد بسترهای لازم برای افزایش دو برابری صادرات محصولات دفاعی از جمله دیگر برنامه‌های امیر نصیرزاده است. متن کامل برنامه وزیر پیشنهادی دفاع رااینجابخوانید. در ادامه مهمترین برنامه‌های وزیر پیشنهادی دفاع در عرصه‌های گوناگون دفاعی را می‌خوانید: *اهداف برنامهای حوزه تحقیقات و صنعت دفاعی دست یابی به فناوری‌ها و محصولات دفاعی با توجه به جنگهای آینده برای جلوگیری از غافلگیریهای دانشی فناوری و محصول (با تعریف حداقل 150 پروژه تحقیقاتی کلان) ایجاد حداقل 15 قابلیت جدید ،رزمی دفاعی در نیروهای عملیاتی از طریق شبکه سازی و ترکیب سامانه های دفاعی با لحاظ نمودن وضعیت جغرافیای میدانی (ژئوپلتیک محل بهره برداری از محصول) ایجاد تکمیل و افزایش ظرفیت تولید انواع ذخیره سازهای الکتریکی مورد نیاز محصولات دفاعی ایجاد سکوی یکپارچه سازی فرآیندهای تحقیقاتی و صنعتی از طریق توسعه سخت افزاری و نرم افزاری برای بیش از 50 درصد از نهادهای نوآوری و صنایع تابعه هوشمندسازی محصولات دفاعی از طریق تعریف و اجرای بالغ بر 300 طرح تحقیقاتی هوش مصنوعی توسعه حفاظت، امنیت و پدافند غیر عامل زیرساختهای دفاعی؛ ایجاد و توسعه 11 آزمایشگاه مرجع به منظور کالیبراسیون تجهیزات و آزمایشگاههای پای کار و ارائه خدمات تست و آزمون به شبکه نیروهای مسلح دستیابی به فناوریهای افزایش چگالی انرژی جهت افزایش مداومت و پایداری عملیاتی سامانه های دفاعی ابرخازنها باتریهای لایه نازک حرارتی نوین NDB و ..... ایجاد زیرساخت تحقیق و تولید دفاع بیولوژیک (جهت تاب آوری و جلوگیری از غافلگیری نیروهای دفاعی و بخش ملی در مقابله با بیوتروریسم اعم از واکسن و ... دستیابی به فناوریها و قابلیت تغییر اقلیم و مقابله با تهدیدات اقلیمی دستیابی به فناوری ژئوفیزیک دفاعی جهت اکتشاف تأسیسات تجهیزات و ساختارهای زیرزمینی دستیابی به فناوریهای صوت و فرو صوت دفاعی و امنیتی *جنگ الکترونیک ارتقای قابلیت مصون سازی مقاوم سازی و تاب آوری تجهیزات تسلیحات و سامانه‌های دفاعی در برابر تهدیدات جنگ الکترونیک و امواج الکترومغناطیسی توسعه توان مقابله و پاسخگویی به حملات جنگالی دشمن در حوزه های زیر ساختی، اطلاعاتی و عملیاتی توسعه و تکمیل زیرساختهای میکرو الکترونیک جهت دستیابی به انواع حساسههای حرارتی و فرکانس بالای مورد نیاز توسعه زیرساختهای مورد نیاز جهت تحقیق و تولید انواع سونار (آزمایشگاه جامع آزمون و ارزیابی سامانههای آکوستیکی ،دریایی آزمایشگاه آکوستیک آزمایشگاه مرجع هیدرو فیزیک و ...). توسعه لینکهای ارتباطی و رادیویی امن و پایدار با سرعت و امنیت بالا؛ توسعه شبکه فرماندهی و کنترل جنگال و جنگ اطلاعات مشتمل بر حساسه های جمع آوری اطلاعات الکترونیکی، مختلف سامانه های اختلال وانهدام الکترونیکی مورد نیاز و مرکز پردازش، کنترل و اقدام رزم نوین * رزم زمینی و صنایع دفاع توسعه خطوط تولید اسلحه سازمانی مدرن و جدید کالیبر کوچک مورد نیاز نیروهای مسلح (سلاح مصاف (2) ایجاد طرح های زیر ساختی لازم توسعه صنعتی برای تولید انواع لاستیک هواپیماهای نظامی و غیر نظامی و همچنین ایجاد خط تولید لاستیک SUV جهت استفاده در خودروهای تاکتیکی و شخصی ایجاد طرحهای زیر ساختی لازم توسعه صنعتی برای تولید مواد ناریه سرجنگی با قدرت انفجار چند برابری TNT به منظور استفاده در انواع مهمات و موشکها جهت ارتقای اثربخشی سرجنگی توسعه فناوریهای طراحی و ساخت خودروهای نظامی بدون سرنشین؛ توسعه فرآیند طراحی و ساخت سامانه های توپخانه ای راکتی و خمپاره‌ای هدایت پذیر و هوشمند جهت نقطه زنی توسعه قابلیت‌های خود حفاظتی سامانه‌های زرهی و زمینی افزایش برد و دقت انواع مهمات ،خمپاره، توپخانه و راکتها توسعه فرآیند طراحی و ساخت انواع خودروهای تاکتیکی سنگین و نیمه سنگین دستیابی به فناوریهای تسلیحات غیر کشنده و ناتوان کننده *رزم موشکی و پدافند هوایی افزایش حداکثری ذخایر تیر موشکهای بالستیک، کروز و پدافندی بــر اساس برنامه مصوب ستاد کل نیروهای مسلح ارتقاء کیفیت و بهینه سازی انواع سامانه‌های موشکی بالستیک، کروز و پدافند هوایی سرعت در عملیاتی سازی و تاکتیکی کردن، تحرک اثر بخشی ،سرجنگی عبور از سپر موشکی (دقت افزایی، گریز از جنگ الکترونیک و سایبر) توسعه و ارتقای سکوهای متعدد پرتاب انواع موشکهای بالستیک کروز و پدافند هوایی توسعه و ارتقای انواع سامانه های پدافند هوایی دوش پرتاب توسعه قابلیت بقا در صحنه نبرد (اختفا خود حفاظتی و ...) در انواع سامانه های موشکی توسعه فرآیند طراحی و ساخت موشکهای بالستیک با انواع سرجنگی توسعه فرآیند طراحی و ساخت انواع موشکهای بالستیک با برد راهبردی ابلاغی افزایش ظرفیت تولید انواع موشکهای بالستیک، کروز و پدافند هوایی توسعه فرآیند طراحی و ساخت انواع موشکهای کروز و پدافند هوایی با بردها و قابلیتهای مختلف متناسب با نیاز حال و آینده نیروهای مسلح * فضایی توسعه ظرفیت پرتابگرهای ماهواره تثبیت فناوری پرتابگر و پرتاب بیش از 20 ماهواره دستیابی به ماهواره برهای سنگین برای رسیدن به مدار ژئو و نیز تزریق همزمان چند ماهواره در مدار لئو منظومه‌های ماهواره‌ای توسعه ماهواره برهای سه مرحله‌ای برای تزریق انواع ماهواره‌ها؛ توسعه  ماهواره بر سبک با سوخت جامد یا ترکیبی برای تثبیت قرارگیری ماهواره در مدارهای پایین توسعه و ارتقای ماهواره‌های جمع آوری سیگنالی و سنجش از راه دور با قدرت تفکیکهای بالا دستیابی به ماهواره های با قابلیت مانور مداری توسعه زیرساخت های پایگاه پرتاب چابهار * رزم دریایی توسعه و تکمیل زیرساختهای لازم توسعه ،صنعتی، به منظور تولید انواع شناورهای سطحی اثر سطحی و زیر سطحی مورد نیاز نیروهای مسلح؛ ساخت ناوشکنهای سنگین چند منظوره با اکتساب فناوری های مربوط تولید انواع اژدرهای سنگین دو منظوره علیه شناورهای سطحی و زیرسطحی با بردها و قابلیت‌های مختلف متناسب با نیاز حال و آینده نیروهای مسلح؛ توسعه فرآیند طراحی و ساخت انواع سامانه های پدافند هوایی برد کوتاه و متوسط برای تجهیز انواع شناورهای رزمی ارتقا و توسعه انواع شناورهای تندروی نظامی با ایجاد قابلیت پرتاب انواع موشکهای کروز توسعه و تکمیل میدان جامع آزمون و ارزیابی دریایی توسعه فناوریهای طراحی و ساخت انواع سامانه‌های رانش شناوری؛ توسعه فرآیند طراحی و ساخت انواع شناورهای تندرو سطحی و زیر سطحی بدون سرنشین ارتقا و توسعه انواع سامانه‌های مخابرات زیر آبی و انواع سونارهای پیشرفته * رزم هوایی دست یابی به فرآیند طراحی و ساخت هواپیمای نظامی و مسافربری در کشور و همچنین بازسازی و به روزرسانی ناوگان جنگنده‌های نیروهای مسلح، مطابق با برنامه‌های مصوب ابلاغی طراحی، ساخت مونتاژ بازسازی و ارتقاء انواع بالگردهای نظامی و غیر نظامی بر اساس برنامه مصوب ابلاغی طراحی و ساخت موتورهای هوایی مورد نیاز بر اساس برنامه مصوب ستاد کل نیروهای مسلح ارتقاء و توسعه انواع جدید محصولات پهپادی پنهان کار، بردبلند، سنگین و بمب افکن دستیابی به فرآیند ساخت جنگنده سنگین چند منظوره نسل چهار به بالا توسعه فرآیند طراحی و ساخت ناوگان هواپیمای جت آموزشی (مافوق صوت و هواپیمای آموزشی ملخی مادون صوت) مورد نیاز نیروهای مسلح طراحی و ساخت هواپیمای رادار پرنده با بهره گیری از هواپیماهای موجود طراحی و ساخت هواپیمای عمود پرواز توسعه مأموریتهای جنگالی و جمع آوری سیگنالی انواع پهپادها طراحی و ساخت انواع موتورهای توربوفن توسعه فناوری هوش مصنوعی در پهپادها برای انجام پروازهای جمعی(SWARM) توسعه فرآیند طراحی و ساخت انواع سلاحهای هواپایه دور ایستا، شامل (بمبها، موشکهای کروز تهاجم ،زمینی موشک های ضد تشعشع و موشکهای هوا به هوا) * الکترونیک ارتباطات اطلاعات و رادار ارتقاء شبکه فرماندهی و کنترل ،زمین ،پایه هواپایه و فضاپایه یک پارچه هوشمند، شبکه محور و امن ارتقاء و روزآمدسازی دفاع و حفاظت الکترونیک، جنگال و سایبرنتیک؛ ایجاد زیر ساختهای لازم در حوزه تأمین قطعات الکترونیکی مورد نیاز به ویژه در صنعت خودرویی با رعایت عدم رقابت با بخش خصوصی و با محوریت استفاده از شرکتهای بخش خصوصی ایجاد طرحهای زیر ساختی لازم توسعه صنعتی در حوزه میکروالکترونیک و انتقال فناوریهای کلیدی لازم از کشورهای دوست و هم پیمان به منظور تولید انواع محصولات مورد نیاز نظامی و غیرنظامی انتهای پیام/
3138920,مصاحبۀ منتشرشده به اسم سردار جباری کذب است,۲۲ مرداد ۱۴۰۳ - ۲۱:۲۳,https://newsmedia.tasnimnews.com/Tasnim/Uploaded/Image/1402/03/10/1402031009412941727691154.jpg,به گزارشخبرگزاری تسنیم، به تازگی اظهارنظری دربارۀ سردار ابراهیم جباری مشاور فرمانده سپاه در برخی رسانه‌ها درحال دست‌به‌دست شدن است. منتشرکنندگان این مطلب مدعی مصاحبۀ جنجالی این شخصیت نظامی با بسیج‌پرس (رسانه رسمی سازمان بسیج) شده‌اند. مراجعه به سایت بسیج‌پرس حکایت از نبود چنین مصاحبه‌ای دارد؛ سردار ابراهیم جباری نیز در گفت‌وگو با خبرنگار فارس از اساس چنین صحبت‌ها و مصاحبه با این سایت را تکذیب کرد. اما ماجرا از چه قرار است؟ رسانه‌ها و شبکه‌های فارسی‌زبان معاند، سبک جدیدی را برای باورپذیرکردن شایعات و دروغ‌هایشان به وجود آورده‌اند. این رسانه‌ها عمدتاً در مواقع حساس (مانند این ایام که زمان پاسخ ایران به اسرائیل خواهد بود) دست به انتشار چنین اخباری می‌زنند. تنظیم سوژه واخبارآنها بیشتر بر مسائل امنیتی یا مسائلی که مردم برایشان از درجه اهمیت بالاتری برخوردار است، مبتنی است. این رسانه‌ها برای اعتبار خبرهایشان مدعی هستند که چنین اظهاراتی در گفتگو با رسانه‌های معتبر و رسمی انجام شده است؛ درحالی که هرگز در سایت آن رسانه‌ها مشاهده نمی‌شود. پیش از این نیز بارهااخباردروغی را حتی با جعل لوگوی خبرگزاری‌های رسمی مانند شبکه خبر، تسنیم، رسا، خبرگزاری فارس و... منتشر کرده بودند. انتهای پیام/؛
3138790,اختصاصی|خالد قدومی:ایران در سطح بالا به ترور هنیه پاسخ میدهد,۲۲ مرداد ۱۴۰۳ - ۱۸:۱۱,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش سایت عربیخبرگزاری تسنیم، با گذشت نزدیک به دو هفته از ترور مذبوحانه شهید «اسماعیل هنیه»، رئیس دفتر سیاسی حماس در تهران، این حادثه همچنان در مرکز توجه رسانه‌ها و محافل خبری منطقه‌ای و جهان قرار دارد.خبرگزاری تسنیمبه‌منظور تحلیل دقیق‌تر شرایط، و ارائه تشریح دقیق‌تر از این حادثه تروریستی، گفت‌وگویی ویژه را با دکتر «خالد قدومی»، نماینده دفتر سیاسی حماس در تهران انجام داده است و در آن ضمن بیان دقیق جزئیات این حادثه، به ارزیابی وضعیت مقاومت فلسطین و آینده سیاسی جنبش حماس و آخرین روند تحولات در پرونده توافق آتش بس و تبادل اسرای صهیونیستی و فلسطینی میان مقاومت فلسطین و رژیم صهیونیستی پرداخته است. در ادامه می‌توانید این گفتگو را بخوانید و یا ویدئوی آن را در اینجا تماشا کنید.  .   مجری: به نام خدا، سلام و درود بر شما مخاطبین ارجمند. باگذشت بیش از 300 روز از عملیات طوفان الاقصی،‌ رژیم صهیونیستی به خود جرأت داد و با ترور شهید «اسماعیل هنیه»، رهبر بزرگ جنبش حماس جنایتی بزرگ را مرتکب شد. آثار و نشانه‌ها در مورد نقش رژیم صهیونیستی در این جنایت کاملا محرز است و با وجود همه تلاش‌های تل آویو برای سلب مسئولیت از در این جنایت،  تمامی دلایل و مستندات بر نقش این رژیم در این جنایت تاکید دارند. سپاه پاسداران انقلاب اسلامی همزمان با ادامه تحقیقات خود، بر مسئولیت رژیم اشغالگر در این جنایت تأکید و وعده مجازات این رژیم را داد. در همین راستا جناب آقای «خالد القدومی»، نماینده جنبش اسلامی حماس در تهران که در جریان سفر اخیر شهید اسماعیل هنیه در کنار ایشان حاضر بودند، در گفتگویی اختصاصی باخبرگزاری تسنیمبه تشریح جزئیات  آخرین ساعاتی که در معیت شهید هنیه سپری کردند، و همچنین روایت حماس از ماجرای ترور و توافق تبادل اسرا و سرنوشت آن و در نهایت ایستادگی مقاومت در برابر ارتش اسرائیل و ضربات وارده به این رژیم در میدان نبرد غزه صحبت خواهند کرد. جناب آقای خالد قدومی، خوش آمدید، در ابتدا این مصیبت را به حضرتعالی تسلیت می‌گوییم، مصیبتی که در حقیقت اندوه و مصیبتی برای همه کشورهای محور مقاومت است. خالد قدومی: از شما بسیار ممنونم، خداوند به ما و شما بابت همه شهدا اجر جزیل، تسلیت و مغفرت عنایت کند.  مجری:‌ خوش آمدید، گفتگویمان را از آخرین ساعات زندگی شهید هنیه که شما نیز در خلال سفر اخیرشان به تهران، در معیت ایشان حاضر بودید، آغاز می‌کنیم. درباره این ساعات بفرمایید، در آن شب چه اتفاقی رخ داد، به ویژه آن‌که بسیاری از بینندگان می‌خواهند بدانند بین شما و ایشان چه گذشت و چه صحبت‌هایی در آخرین ساعات با شهید داشتید؟ برخی از قضات دادگاه لاهه در مراسم بزرگداشت شهید هنیه شرکت کردند بیش از 700 میلیون نفر در اقصی نقاط جهان برای شهید هنیه نماز میت اقامه کردند خالد قدومی: بار دیگر، خدمت شما و بینندگان عزیز سلام عرض می‌کنم. واقعیت امر این است که مصیبت بزرگی است، چون حاج «ابو العبد» (هنیه)، شخصیتی بود که در قلب‌ها جای داشت، او نه تنها در دل منِ خالد، حماس و فلسطینی‌ها، بلکه شخصیتی بود که مرزها را درنوردیده بود و پا را از مرزها فراتر نهاده و همه دنیا را فرا گرفته بود. امروز ما حتی شاهد قضاتی در دادگاه بین‌المللی لاهه هستیم که در مراسم بزرگداشت حاج هنیه شرکت داشتند، فعالان بین‌المللی حقوق بشر، از ملیت‌های مختلف و از  پنج قاره جهان یاد و خاطره شهید هنیه را گرامی می‌دارند. برای نمونه اتحادیه جهان اسلام اعلام کرد قریب به 700 میلیون نفر برای شهید هنیه نماز میت غایب خواندند تا بدین شکل ایشان به بزرگ‌ترین شخصیت تاریخ اسلام مبدل شوند که این تعداد نماز برای شادی روحشان قرائت شده است، به همین دلیل فراموشی آن لحظات یا بازخوانی این حادثه برای من بسیار سخت و دشوار است. شهید هنیه همیشه آرزوی چنین سرنوشتی داشت و خانواده‌ ایشان هم همواره چنین سرنوشتی را برای آن شهید بزرگوار پیش‌بینی می‌کردند، حتی ما در فرهنگ اسلامی نیز آرزو می‌کنیم که هیچ رزمنده و مجاهدی با بیش از 60 سال سن در اتاق جراحی یا در بیمارستان فوت نکند، بلکه آرزوی سرنوشتی این‌چنین شرافتمندانه و سعادتمند را برای همه رزمندگان مقاومت داریم. شهید هنیه همواره ذکر خدا بر لب داشتند، قرآن همواره در قبل و دل ایشان جای داشت و بر زبان ایشان جاری بود. آن شب وقتی شهید هنیه به همراه هیئت همراه از مهمانی شام مراسم تحلیف ریاست جمهوری ایران بازگشتند، تقریبا ساعت 11:30 شب بود که نمازعشاء را با یکی از برادران اقامه کردند و بعد از آن دور هم نشستیم. ایشان روی مبل نشست تا اندکی استراحت کند، چرا که روز و هفته پرکاری را سپری کرده بودند و در نتیجه فرصت را مغتنم یافتند تا چند دقیقه‌ای استراحت کنند. بعد از خواب کوتاهی بسیار سرحال بیدار شدند، گویی یک هفته استراحت کرده بودند. در همان لحظات بود که خبر شهادت فؤاد شکر را دریافت کردیم و این باعث شد تا بحث به سمت نحوه مواجهه و رفتار رژیم صهیونیستی در منطقه، سفر اخیر نتانیاهو به آمریکا و رویکرد منافقانه واشنگتن در قبال بحران‌های منطقه‌ای به ویژه بحران غزه کشیده شود. بعد از این بود که شهید هنیه درباره عاقبت بخیری رزمندگان صحبت کردند و بر این مسئله تاکید کردند که سرنوشت هر رزمنده‌ای این است که یا پیروز شود یا به شهادت برسد و اینکه در هر دو حالت پیروزی از آن هر رزمنده و مجاهدی است. بعد از این صحبت ها با همه اعضای هیئت حاضر در آن ساختمان، شب نشینی و دورهمی داشتیم. این نکته را برای اولین بار بیان می کنم که برادران همگی حقیقتا خسته بودند و طبیعتا باید استراحت می کردند؛ چون فردا برنامه های دیگری را پیش رو داشتیم، اما آن شب همه اعضای هیئت یک ساعتی با شهید هنیه نشستند و سرگرم گفتگو شدند،  انگار که همگی داشتند با همدیگر وداع می کردند، چیزی شبیه این وضعیت بود.  بعد از اتمام گفتگوها شهید هنیه به اتاق خود در طبقه چهارم رفتند تا اندکی استراحت کنند. قرار بر این بود که ساعت 3:30 بامداد بار دیگر دور هم جمع شویم و نماز صبح را اقامه کنیم. من هم به اتاق خود در طبقه دوم رفتم، وضو گرفتم، فکر کنم تقریبا یک ساعت سپری شده بود، می‌خواستم بخوابم که صدای ضربه ای به ساختمان را حس کردم، ما در غزه به این حالت می‌گوییم (طَبَّت)، یعنی لحظه ای که ساختمانی در اثر اصابت موشک هشدار، یا موشک‌هایی که به ساختمان ها اصابت می کنند، چنین صدایی را ایجاد می کنند؛ البته صدا هم نیست، بلکه نوعی احساس فیزیکی است که ساختمان در هم کوبیده شد. تعجب کردم، به خودم گفتم که چه اتفاق رخ داده است؟ آیا زلزله رعد و برق است اما متوجه شدم که هوا بارانی نیست. بعد تصور کردم زلزله ای رخ داده است. برای چند ثانیه ای گیج و منگ بودم، حتی تصور می‌کردم که خواب می‌بینم.  وقتی به خودم آمدم تصمیم گرفتم از اتاق خارج شوم تا ببینم چه اتفاقی رخ داده است. حال و هوای درونی خوبی نداشتم، احساسی به من دست داده که انگار حادثه ای مانند زلزله یا شبیه آن اتفاق افتاده است. به هر حال از اتاق بیرون رفتم، مشاهده کردم که سرویس بهداشتی سوئیت تخریب شده و سقف آن فرو ریخته است. از سوئیت که خارج شدم تنها دود بود که همه جا را فراگرفته بود و سایر افراد هم در طبقات مختلف در حال تردد بودند. دو نفر از برادرانی که نزدیک محل حادثه بودند، لباس‌هایشان سر تا پا خاکی شده بود و گفتند که حاج هنیه به شهادت رسیده است. تقریبا یک ربع ساعت گیج بودم. از ساختمان بیرون رفتیم و با سایر برادران صحبت می‌کردیم. بعد از آن به خودم آمدم و به خودم گفتم که حداقل بروم و پیکر شهید هنیه و مکان این حادثه را ببینم. از دوستان اجازه گرفتم و چون همه جا تاریک بود با کمک چراغ قوه مرا به همان طبقه بردند. وارد اتاق خواب ایشان شدم. براساس مشاهداتم هر دیوار مشرف به سمت خیابان، به سمت داخل تخریب شده بودند، یعنی همه آوارها به سمت داخل ریخته شده بود و بخشی از آوارها هم روی پیکر پاک شهید هنیه ریخته بود و بقیه بدن سالم بود. بخشی از سقف اتاق فرو ریخته بود، پنجره ها و باقی مانده دیوارهای اتاق مجاور، از بین رفته بود. شهید وسیم ابو شعبان، محافظ ایشان هم که همراه شهید هنیه بود، در آنجا بودند.  .  مجری: آیا در لحظه‌ای که صدا را شنیدید، به ذهنتان خطور نکرد که ممکن است عملیات تروری علیه شخصیت خاصی در داخل ساختمان صورت گرفته باشد؟ خالد قدومی: نه به هیچ وجه، من تصور می‌‌کردم که حادثه‌ای عادی رخ داده و در آن شرایط حتی ممکن بود که برگردم و باز هم بخوابم، اما حجم و گستره حادثه این حس را در من ایجاد کرده بود که اتفاقی غیرعادی رخ داده است. علاوه بر این صداهای افراد از بیرون سوئیت باعث شد که بفهمم حادثه‌ای غیر عادی رخ داده است.  مجری: به نظر شما چرا اسرائیل در این مقطع زمانی در تهران دست به ترور شهید هنیه زد؟ به ویژه که ایشان مذاکرات تبادل اسرا را مدیریت می‌کردند و همانطور که می‌دانید، شخصیتی دیپلمات در دوحه بودند، به ویژه که آمریکایی ها هم از این موضوع اطلاع داشتند و می دانستند که ایشان نماینده حماس در این مذاکرات هستند؟ شهید هنیه در مذاکرات تیمی هماهنگ و منسجم را رهبری و مدیریت می کرد هدف نتانیاهو از کارشکنی در مذاکرات، وقت کشی و طولانی کردن جنگ است خالد قدومی: بله، همان طور که اشاره داشتید، حاج هنیه شخصیتی دیپلماتیک بود و طی ده ماهی که از عملیات طوفان الاقصی می‌گذشت، روابط جنبش حماس به برکت خون شهدا و نگاه نافذ این مجاهد خردمند و تیم برادران حاضر در جنبش، تحولات مهمی را پشت سر گذارده بود. اما معتقدم مشکل در طرف مقابل بود، چون آن‌ها نه از دیپلماسی درکی داشتند و نه حتی نیتی برای انجام مذاکره داشتند. من معتقد هستم هدف اصلی نتانیاهو جنایتکار از همه این خون‌ریز‌ی‌ها، قتل‌عام‌ها، نسل‌کشی‌ها و هرآنچه رخ می‌دهد، طولانی کردن زمان جنگ است. اجازه دهید کمی به عقب بازگردیم و آنچه گذشت را با هم مرور کنیم. ما در پایان دور قبلی مذاکرات براساس طرح بایدن به توافق رسیده بودیم، حتی آنها مدعی شدند که حماس رویکرد مثبتی در مذاکرات دارد و پیشنهادها و ایده‌های سازنده‌ای ارائه داده است، حتی آمریکایی‌ها و میانجی‌ها به این مسئله اذعان کردند. ما در آن دور از مذاکرات درباره همه چیز صحبت و توافق کردیم و دیگر چیزی باقی نمانده بود که آنها نیاز داشته باشند در رابطه با آن با حماس گفتگو کنند. اما پاسخ صهیونیست ها به این توافق چه بود؟ ترور و کشتارهای رفح، اردوگاه‌ها، بمباران مدارس و بمباران خان‌یونس. این پاسخ اسرائیلی‌ها به توافق ما با آنها بود، با وجود همه این قبیل کارشکنی ها فردی رزمنده، مقاوم، خوش فکر، دیپلمات همچون شهید هنیه که مردم را با حسن رفتار و تدبیرش جذب خود می‌کرد، می‌آمد و با آن‌ها گفتگو می‌کرد. در طول مذاکرات با صهیونیست ها آنها همواره با شخصیتی طرف حساب بودند که می‌داند، چه می‌خواهد. شهید هنیه شخصیتی بود که در همه جا آشکارا حضور داشت. در نتیجه همین روند بود که صهیونیست ها تصمیم گرفتند تا ایشان را ترور کنند. به طور بسیار خلاصه باید گفت که رژیم صهیونیستی چیزی تحت عنوان زبان گفتگو و مذاکره نمی‌شناسد. من و همه برادران همواره تلاش می‌کردیم تا این واقعیت را به کرسی بنشانیم که برقراری آتش‌بس، خروج ارتش اسرائیل از غزه و بازگشایی گذرگاه‌ها با هدف تسهیل ورود کمک‌های بشر دوستانه جز الزامات و پیش شرط های مذاکره هستند؛ این موارد در زمره الزامات و مقدمات بدیهی یک مذاکره به شمار می روند. مردم باید این مسئله را درک کنند که رژیم صهیونیستی حتی حاضر به پذیرش الزامات اولیه روند مذاکره نیست، چطور می‌توان با این رژیم وارد گفتگو و مذاکره شد؟ آن‌ها وقتی شخصیتی مانند شهید هنیه را شاهد بودند که تیمی هماهنگ، منسجم و یک‌دست و در مسیری مشخص هدایت و رهبری می‌کند، تصمیم گرفتند تا ایشان را ترور کنند. اما آن‌ها گمان می‌کنند که می‌توانند مسیر مقاومت را تحریف کنند، آن‌ها دچار این خیال واهی شده اند که مقاومت از خواسته های خود عقب می نشیند، اما ملت فلسطین در قتل‌عام مدرسه شجاعیه نشان دادند که چقدر حامی مقاومت هستند، به یاد دارم یکی از شهروندان فلسطینی‌ که تمام سر و صورتش را خون فراگرفته بود، فریاد می زد ما فدای هنیه هستیم، ما برادر تو هستیم، فرزند تو هستیم. به همین دلیل دشمن صهیونیستی همزمان مرتکب حماقت و جنایت شد. این تفکر و منطق نتانیاهو است: منافع شخصی، نسل‌کشی، تفکر افراطی، این‌ها ویژگی‌های حاکم بر منطق و تفکر نتانیاهو هستند، برای او اصلا فرقی ندارد که یک اسرائیلی می‌میرد یا یک فلسطینی، چون او یک جنایتکار تمام عیار است.  مجری: آیا می‌توان گفت، رژیم صهیونیستی و به طور خاص نتانیاهو با ترور شهید هنیه مذاکرات سیاسی را ترور کرد، چرا که به نظر می رسد او خواهان جنگ است؟ خالد قدومی: بله، او خواستار جنگ است، چون شخصیتی است که زندگی سیاسی‌اش در گروی وقت کشی است. ما در عین حال انتخابات رایست جمهوری آمریکا را نیز در پیش رو داریم. این‌ها همه محاسبات خاص خودش را دارد. اگرچه محاسبات نتانیاهو تابه این جای کار اشتباه از آب درآمده، اما امیدوارم سرانجام بفهمد که اشتباه کرده و مرتکب جنایتی شده که برایش هزینه گزافی خواهد داشت.  مجری: در همین زمینه، در چارچوب سیاست متناقض رژیم صهیونیستی، نتانیاهو چگونه در آن واحد می‌تواند هم سیاست مذاکره با مقاومت فلسطین را دنبال ‌کند و هم سیاست ترور را؟ سیاست های آمریکا در قبال بحران غزه، منافقانه است نتانیاهو از ناحیه آمریکا فشاری را بر روی خود احساس نمی کند خالد قدومی: او اصلا مذاکره نمی‌کند. فقط رفت و آمد هیئت‌های سیاسی و دیپلماتیک را به راه می‌اندازد. مشکل اصلی نتانیاهو در دو عامل نهفته است: اول از همه خودخواهی اوست. او فقط خود را می‌بیند، این‌که چگونه برای همیشه در قدرت باقی بماند. دومین عامل، حمایت آمریکا از اوست. در واقع هیچ فشار واقعی بر نتانیاهو وجود ندارد تا مذاکرات را در مسیر درست به پیش ببرد. نکته دوم اینکه آمریکایی ها منافق و دو رو هستند. اجازه دهید درباره سیاست های منافقانه آمریکا در همین بازه زمانی ده ماه سپری شده صحبت کنیم. همه مقامات و چهره های سیاسی آمریکا همچون آنتونی بلینکن، وزیر خارجه و جان کربی، سخنگوی شورای امنیت ملی کاخ سفید و غیره در حرف یک چیز می‌گویند، اما در عمل کار دیگری انجام می‌دهند، این چه معنایی دارد؟ چگونه می توانم در زمان تداوم جنگ، بودجه نظامی 29 میلیارد دلاری را برای کمک به اسرائیل تصویب کنم و بعد از ضرورت پایان جنگ سخن بگویم؟ ایجاد پل هوایی برای کمک نظامی به رژیم صهیونیستی چه معنایی دارد؟ در برخی موارد روزانه 4 هواپیمای نظامی در مسیر واشنگتن-تل آویو تردد می کنند. چه معنایی دارد که بلینکن در نیویورک و واشنگتن نشستی خبری درباره آتش‌بس و مذاکرات داشته باشد، اما همان شب به تل‌آویو بیاید و در اتاق عملیات اسرائیل حاضر شود و کشتارهای بیمارستان المعمدانی و فاخوری در غزه رخ دهد؟ آن هم در شرایطی که وزیرخارجه آمریکا هنوز در تل‌آویو به سر می برد. همه این موارد بر این واقعیت تأکید دارد که نتانیاهو هیچ فشاری از سوی آمریکایی‌ها احساس نمی‌کند. ما شاهد بودیم که نماینده اسرائیل در سازمان ملل چگونه منشور سازمان ملل را در مقابل دیدگان مردم دنیا در کاغذ خردکن انداخت!، از این‌ها چه نتیجه‌ای می‌توان گرفت؟ همان دو عاملی که من به آن اشاره کردم: اول این‌که نتانیاهو فقط به خودش فکر می کند و خواستار بقا در قدرت است و درنتیجه خواستار تداوم قتل و کشتار و جنگ تا زمان پایان انتخابات ریاست جمهوری آمریکاست؛ دوم این‌که نتانیاهو اصلا فشاری از ناحیه آمریکا روی خود احساس نمی‌کند.  مجری:  در روزهای گذشته شاهد بودیم که تلاش‌های بسیاری برای تخریب روابط جمهوری اسلامی ایران و مقاومت فلسطین صورت پذیرفت و برخی مدعی شدند که این ترور وحشیانه در خاک ایران بر روابط دو جانبه و به طور مشخص ملت فلسطین و آینده روابط گروه‌های مقاومت به ویژه حماس و تهران تأثیر منفی خواهد گذاشت، نظر شما در این‌ رابطه چیست؟ طوفان الاقصی، جنبه عینی نبرد محور مقاومت در عرصه میدان است رابطه حماس و ایران در مبارزه با رژیم صهیونیستی رابطه ای راهبردی است خالد قدومی:در پاسخ به این مسئله باید به دو نکته اشاره کنم: نخست اینکه در جریان عملیات طوفان الاقصی برای اولین بار در تاریخ مقاومت، محور مقاومت تبلور عملی و جدی پیدا کرد و به منصه ظهور رسید. ما تا قبل از طوفان الاقصی در سطح تئوریک و نظریه پردازی صحبت‌های زیادی درباره مقاومت، محور مقاومت و عملیات مشترک شنیده بودیم. اما زمانی که عملیات طوفان الاقصی انجام شد، شاهد بودیم که محور مقاومت جان بر کف گذاشته است. سید حسن نصرالله در مراسم تشیع سید فؤاد شکر فرمودند که ما در ابتدای طوفان الاقصی تصور می‌کردیم که در وضعیت پشتیبانی و حمایت از نوار غزه  قرار داریم، اما اکنون در همه جا در وضعیت جنگی به سر می‌بریم، در بیروت، لبنان، غزه، یمن، عراق و اکنون تهران. به همین دلیل ایده اصلی هم در حال حاضر این است که  احساس می‌کنیم برای اولین بار همه ما به طور مستقیم هدف حمله دشمن قرار گرفته ایم، شما در جبهه‌ای هستید که به صهیونیسم و هیمنه آمریکا نه می‌گویید. ما شاهد تشییع با شکوهی بودیم که برای شهید حاج هنیه انجام شد و طی آن میلیون‌ها ایرانی برای تشییع به خیابان‌ها آمدند و پیکر ایشان را روی دست هایشان تشییع کردند. حتی ما به عنوان هیئت سیاسی فلسطینی نیم ساعت منتظر نشستیم، چون خودروها بدلیل ازدحام مردم نمی‌توانستند حرکت کند. این‌ها نشانه آن است که غیرممکن است، بین ملت‌ها فاصله بیندازید. غربی ها و صهیونیست ها تلاش خود را می‌کنند، گزارش منتشر می‌کنند، به رسانه‌ها متوسل می‌شوند، میلیون‌ها و میلیاردها دلار هزینه کردند تا بین ملت‌ها تفرقه و اختلاف بیاندازند. آن‌ها از سالهای گذشته روی افکار مردم کار می‌کنند که اختلافات مذهبی و طایفه‌ای ایجاد کنند.با همه این‌ها تصور می‌کنم که همچنان هوشیاری و آگاهی وجود دارد، چه در میان ملت فلسطین و چه در جهان اسلام و جهان عرب چنین آگاهی و هوشیاری وجود دارد. البته که ناراحت و غم و اندوه زیادی در فراق شهید هنیه وجود دارد. اکنون همه خشمگین و عصبانی هستند، همه ناراحت و غصه دار هستند، وقتی همه چیز آرام شود، روند امور نیز به مجرای اصلی و صحیح خود باز خواهد گشت. در موضوع راهبرد تقابل با رژیم صهیونیستی، بین ما و ایران اشتراکات بسیاری وجود دارد، لذا رابطه ما با جمهوری اسلامی ایران، رابطه‌ای راهبردی است، علاوه بر این‌ اکنون بین ما خونخواهی مشترکی از دشمن صهیونیستی برای انتقام خون شهید هنیه شکل گرفته، برای این دشمن فرقی نمی کند خون چه کسی را بریزد. برای آنها خون عراقی، لبنانی، ایرانی، یمنی یا فلسطینی فرقی نمی کند.  مجری: آیا نگرانی‌هایی درباره پیامدهای ترور بر وضعیت نوار غزه و کرانه باختری وجود دارد؟ ترور شهید هنیه باعث پایبندی مردم فلسطین به گزینه مقاومت خواهد شد خالد قدومی: حرف شما درست است، البته نه تنها جای نگرانی نیست، بلکه این عملیات ترور مذبوحانه نتایجی را به همراه خواهد داشت؛ چون مردم فلسطین با این ترور بیش از پیش به گزینه مقاومت متوسل و پایبند خواهند شد. مشکل دشمن ما، چه آمریکا و چه غرب، سایر کشورهای جنایتکار و رژیم صهیونیستی این است که براساس ذهنیت استعماری خود فکر می‌کنند با تحت فشار قرار دادن یک ملت، آنها را تحت استعمار خویش درخواهند آورد و می‌توانند ملت ها در هم بشکنند. مشکلی که ما به عنوان مقاومت به ویژه در فلسطین داریم، این است که باور داریم، برکت این خاک پاک، به تنهایی انگیزه ذاتی برای ایستادگی و مقاومت است. تقدس آرمان فلسطین و سرزمین فلسطین مردم را به این باور رسانده که گردهم آیند. وقتی مردم شاهد این واقعیت هستند که مادری 16 نفر از اعضای خانواده‌اش را از دست داده یا شخص شهید هنیه 79 نفر از بستگان نزدیک خود را طی عملیات طوفان الاقصی از دست داده، حتما با خود می‌گویند که این فرد برای هدفی ارزشمند به شهادت رسیده، در نتیجه توسل و پایبندی آن‌ها نسبت به مقاومت تقویت می شود. شما امروز به وضعیت ملت ما در غزه نگاه کنید، به کرانه باختری نگاه کنید، کرانه باختری به تدریج در آستانه انفجار است، نوار غزه امروز یکپارچه آتش و انتقام است. عملیات‌های  فردی انجام می‌شود، این عملیات‌ها از لحاظ امنیتی، سیاسی و نظامی دشمن را آزار می‌دهد. من اطمینان دارم، پیامدهای این ترور و خون مبارک که بخشی از خون 50 هزار شهیدی است که طی نبرد مبارک طوفان الاقصی جان خود را از دست دادند و به لقاء الله شتافتند، شراره آتشی برای گشوده شدن مسیری جدید برای شکست دشمن صهیونیستی و تحقق خواسته‌های ملت ما خواهد بود، ان شاءالله.  مجری: سؤال دیگر از مهمان محترم مان این است که نتایج تحقیقاتی که تهران درباره ترور اعلام کرده، چه بوده و آیا بین جنبش حماس و طرف‌های ایرانی همکاری در زمینه این تحقیقات وجود دارد؟ خالد قدومی:خوب البته از همان لحظات اولیه وقوع این عملیات تروریستی، تحقیقات و بررسی وضعیت آغاز شد. تیم‌های فنی و تخصصی حضور دارند، شاید از موارد مشروح اقدامات آنها باخبر نباشم، اما اطلاعات کلی که منتشر شده و به گوش ما نیز رسیده، همانی است که در روزهای گذشته توسط سپاه پاسداران از طریق رسانه ها منتشر شده است. بدون شک گروه‌های کارشناسی طرفین برای بررسی این پرونده آغاز به کار کرده‌اند و هر روز که می‌گذرد، جزئیات جدیدی آشکار می‌شود که در زمان مقتضی اعلام خواهد شد.  مجری: در این مدت و در راستای چالش‌های ایجاد شده همه درباره آینده حماس سؤال می‌کنند و این‌که این جنبش چه گام‌هایی برای حفظ ثبات و استحکام مقاومت برخواهد داشت؟ حماس یک اندیشه و تفکر نابود نشدنی است خالد قدومی:خدا را شکر که خداوند به ما فرهنگ شهادت ارزانی داشت و این‌که نوک پیکان دفاع از امنیت جمعی امت اسلامی و مقدسات آن و مسجدالاقصی قبله نخست مسلمانان باشیم. همین مسئله باعث شده تا جنبش حماس تبدیل به یک اندیشه و تفکر شود، نه یک سازمان یا حزب سیاسی که خواهان ورود به انتخابات و تقسیم مناصب باشد. حماس اصلا این‌چنین نیست، این مهم‌ترین دلیل پیروزی مقاومت است، این‌که تبدیل به جریانی در دل ملت ها شود، با آن‌ها زندگی کند، درد و رنج آن‌ها را احساس کند و نه فقط آن را احساس کند، بلکه در مسیر تحقق اهداف آن‌ها گام بردارد و در مسیر گرفتن انتقام فرزندان‌شان و ساخت آینده‌ای روشن، مستقل و با کرامت برای آن‌ها گام بردارد. همه این‌ها موجب می‌شود تا ما به عنوان حماس و گروه‌های مقاومت فلسطینی، امروز به شکلی مشترک بیانگر خواسته‌های مردم باشیم، از مردم در این‌باره سؤال می‌کنیم، نظر آن‌ها را می‌خواهیم، این‌ها همه باعث می‌شود، مقاومت و مردان مقاومت ثبات و اطمینان بیشتری داشته باشند و بدانند که پس از خدای متعال مردم با آن‌ها هستند و ما نیز خدا را از این بابت شکر می‌کنیم. این‌ها همه انگیزه‌ای برای ایستادگی و ایمان برای این ملت بزرگ استکه طی ده‌ ماه گذشته همه چیز خود را تقدیم کرده است. حتی کتاب‌های تاریخ، داستان ملتی مانند ملت غزه را با آن‌چه برسرش آمد و متحمل آن شد، به خود ندیده است. بنابراین خدای متعال هیچ‌گاه خون این کودکان و زنان را پایمال نمی‌کند. من به پیروزی الهی باور و ایمان راسخ دارم.  مجری: سوال بعدی درباره پاسخ مورد انتظار از سوی ایران به این ترور است، چون ایران وعده پاسخ داده و در ادامه تأکید کرده است که این پاسخ نمادین نخواهد بود، بلکه پاسخی درخور شهید هنیه خواهد بود، به نظر شما واکنش ایران به چه شکلی خواهد بود و آیا در چارچوب سیاست «وحدت میادین» محور مقاومت انجام خواهد شد؟ پاسخ ایران به جنایت صهیونیست ها قطعی و حتمی است خالد قدومی:اجازه دهید، از آخر شروع کنیم، این‌ها موضوعات تخصصی هستند و پاسخ به آن‌ها سخت است و من نیز اطلاعاتی در این زمینه ندارم که بخواهم از این موضوعات مطلع باشم، چرا که بسیار سخت است که بتوان گفت، نحوه پاسخ به چه شکل خواهد بود. تحقق این هدف مهم بی تردید در گروی انسجام و همبستگی داخلی در ایران و همچنین محور مقاومت در پاسخ به دشمن صهیونیستی است. نکته دومی که مردم باید به آن توجه داشته باشند، این است که ما در برابر یک جنایت و نقض قانون بین‌المللی قرار داریم، این اقدام نوعی ماجراجویی از سوی صهیونیست ها و اقدامی نظامی خارج از مرزهای این رژیم و درون مرزهای کشور مستقل و امنی به نام جمهوری اسلامی ایران است. در عرف و قوانین بین الملل چنین اقدامی مستلزم پاسخ است، به عبارت دیگر هیچ کسی نمی‌تواند به ایران بگوید که پاسخ ندهد یا انتظار داشته باشد که ایران پاسخی به این عملیات ترور نشان ندهد، چون اگر ایران به این اقدام پاسخ ندهد، به مثابه اهانتی شدید به ایران است و دیگر نمی‌‌تواند خود را عضوی از جامعه بین‌المللی قلمداد کند. در نهایت این‌که موضوع پاسخ، موضوعی حتمی و قطعی است، چون اقدامی قانونی است که درباره آن صحبت کردم. علاوه بر این واکنش ایران موضوعی است که حتی خود ایرانی‌ها ضرورت آن را احساس می‌کنند، این چیزی است که رهبر انقلاب هم در بیانات شان به آن اشاره داشتند، و رئیس جمهور و همه مسئولان ایرانی درباره اش صحبت کردند.  .  مجری: ایشان فرمودند که دشمن به شرافت و آبروی ما اهانت کرده، حرف بسیار بزرگی است. ایران در سطحی بالاتر به جنایت ترور هنیه پاسخ خواهد داد خالد قدومی:بله، به ویژه با فرهنگی که ایرانی‌ها دارند. نه فقط ایرانی‌ها که این مسئله بخشی از واقعیت فرهنگی در شرق است. در فرهنگ شرقی استفاده از این واژه‌ها بار معنایی زیادی دارد، به ویژه در تماس تلفنی آقای پزشکیان با آقای خلیل الحَیَّه، پس از وقوع این جنایت، رئیس جمهور ایران اظهار داشتند که این ضایعه با تمام وجود قلب ما را به درد آورده و چیزی جز واکنش قاطع برای آن متصور نیست. آقای قالیباف، رئیس مجلس شورای اسلامی هم در دیدارهای روزهای گذشته تأکید کردند که حتما پاسخ خواهیم داد و پاسخ ما متفاوت و قاطع خواهد بود. اما نکته سوم این است که تجربه و عمل ثابت کرده که اگر رژیم صهیونیستی پاسخی دریافت نکند به جنایات خود ادامه خواهد داد. ما در ابتدای گفتگو بیان کردیم که مهم‌ترین دلیلی که باعث شده جنایتکاری همچون نتانیاهو به نسل کشی خود ادامه دهد، نبود فشارهای دیپلماتیک از سوی آمریکاست، او چنین فشاری را احساس نمی‌کند. اجازه بدهید تا حتی اینگونه بیان کنم که هیچ فشاری از سوی هیچ طرف رسمی چه در منطقه یا هر جای دیگر احساس نمی‌کند، اما الان شما در عمق خاک خودت مورد هدف قرار گرفتی، آیا نباید پاسخ بدهی!، ایران حتما پاسخ خواهد داد، آن هم نه در حد این جنایت، بلکه بیشتر.  مجری: ان شاالله که پاسخ سخت و در خور شخصیت اسماعیل هنیه خواهد بود. استاد قدومی تل‌آویو تلاش می‌کند، ترورهای اخیر از جمله ترور شهید فؤاد شکر در بیروت و شهید اسماعیل هنیه در تهران و حتی آنگونه که چند روز قبل ادعا کردند، ترور محمد الضیف، فرمانده گردان‌های عزالدین قسام در غزه را به هم مرتبط کرده و نوعی پیروزی سیاسی بدون هیچ دستاورد عینی را برای خود رقم بزنند، به نظر شما پافشاری بر این پیروزی واهی و خیالی برای چیست؟ اسرائیل هم مثل هر دارویی تاریخ مصرف مشخصی دارد خالد قدومی:شما دقیقا  به نکته درستی اشاره کردید، آن‌ها اهداف اعلان شده‌ای داشتند که نتوانستند، آن را محقق کنند. صهیونیست‌ها حتی به صورت نسبی نیز نتوانستند هیچ یک از اهداف خود را محقق کنند. سخنگوی ارتش جنایتکار صهیونیستی هر روز از پروپاگاندای جدید و سناریوی دروغین و سینمایی جدیدی رونمایی می‌کند. اینکه این تونل متعلق به حماس هست و این دهانه تونل هست، سه متر طول دارد و ... اما درباره نظامیانی که در دهانه این تونل‌ها کشته می‌شوند و فیلم‌هایی که گروه های مقاومت منتشر می‌کند، چه گردان های قسام و چه دیگر گردان‌ها و رزمندگان مقاومت فلسطینی هیچ صحبتی نمی‌کنند، پس این‌ها چیست؟ چرا به این‌ها پاسخ نمی‌دهند؟ آن‌ها می‌گویند که محمد الضیف ترور شد، کجا ترور شد؟ همانطور که برادر خلیل الحیه گفت، این ترور کجا صورت گرفته؟ آنها می‌گویند سه هفته قبل در خان‌یونس، درحالی که برادر خلیل الحیه به آن‌ها گفت که محمد الضیف اکنون در حال شنیدن دروغ‌های رژیم صهیونیستی است. این تبلیغات رسانه‌ای، دروغ‌ها، نفاق و دورویی بخشی جدایی‌ناپذیر از رژیم اشغالگر صهیونیستی است و هدف اصلی آن ارائه روایتی برای داخل و جهان و حفاظت از تصویر این رژیم در دنیاست، تصویری که در واقع مثل ببر کاغذی است، این رژیم تاکنون نتوانسته اهداف مدنظرش را محقق کند و ما نیز به آنها این اجازه را نخواهیم داد. مشکل اصلی این است که آمریکایی‌ها، آلمانی‌ها، فرانسوی‌ها و انگلیسی‌ها که بیانیه مشترک جنگ در 7 اکتبر علیه حق و عدالت را امضا کردند، قبل از اسرائیلی‌ها باید بفهمند که فشار نظامی و کشتار روی ما اثر ندارد، چون بر این باور هستیم که اگر بکشید، ما باید انتقام فرزندان خود را تا آخرین قطره خون بگیریم. بنابراین غیرممکن است، بتوان عزم و اراده این ملت بزرگ را درهم شکست، ملتی که نزدیک به یک قرن است که با رژیم اشغالگر درحال مبارزه است. اسرائیل مثل هر دارویی که تاریخ مصرفی دارد، این رژیم نیز به همین ترتیب تاریخ مصرفش که بگذرد، بی‌مصرف خواهد شد.  مجری: اجازه دهید،‌ به موضوع تشییع پیکر شهید هنیه در تهران بازگردیم، فارغ از تلخی شهادت شهید هنیه، یکی از موضوعات قابل توجه در این حادثه، تشییع باشکوه شهید هنیه و شهید وسیم ابو شعبان و مشارکت گسترده مردم عزیز ایران در این مراسم و اقامه نماز توسط رهبر انقلاب بر پیکر این دو شهید بود که رخدادی بی‌سابقه و کم‌نظیر در تاریخ مقاومت امت اسلامی است، نظر شما درباره این حضور گسترده مردم عزیز ایران چیست؟ شهید هنیه عاشق و دلبسته ملت ایران بود خالد قدومی:در ابتدا باید گفت که این تشییع به برکت خون همین شهدا صورت گرفت. موضوع دوم جایگاه و منزلت شهادت و جایگاه آن در فرهنگ ایرانی و فرهنگ شرقی است. نکته  سوم این‌که من نیز شخصا در  این مراسم شرکت داشتم. مردم عادی که با آن‌ها برخورد می‌کردم، احساس دین زیادی در قبال شهید هنیه می‌کردند. اتفاقا روز گذشته داشتم حضور شهید حاج هنیه را در مراسم تشییع حاج قاسم سلیمانی، مرور می کردم، در آن مراسم تشییع هم مردم به همین ترتیب، به صورت میلیونی در مراسم حضور داشتند. در جریان مراسم تشییع شهید سلیمانی تدابیر امنیتی ویژه‌ای برای خودروی شخصیت‌ها و محل مورد نظر برقرار شد، به همین دلیل برای رسیدن به محل، به ناچار مسافتی را پیاده طی کردیم. در حال طی مسیر بودیم که برایمان اتوبوسی آوردند. حاج هنیه سمت پنجره خودرو نشست، مردم در خیابان به ایشان سلام می‌کردند. وقتی دیدم مردمی که در تشییع آمده بودند، این چنین به ایشان سلام می‌کنند، این احساس به من دست داد که مردم ایران هنیه را دوست دارند. این یک پیروزی جدید بود، به همین ترتیب ایشان هم به مردم ایران دلبسته شد و عاشق مردم ایران بود.  .  مجری: ایشان شخصیتی فراتر از مرزهای فلسطین و آرمان فلسطین بودند... خالد قدومی:این جمعیت میلیونی در مراسم تشییع ایشان بر همین امر دلالت دارد که این ملت، ملتی بزرگ و استوار است و قصه اختلافات طایفه‌ای و مذهبی موضوع ساده‌ای است که بی‌تردید از بین می‌رود. علاوه بر این‌که شخصیت شهید هنیه چه در زمان حیاتش و چه بعد از شهادتش موجب اتحاد و یکپارچه شدن این مردم شد.  مجری: سؤال آخر این‌که پیامی که حماس مایل است، در این شرایط و با توجه به این رخدادها به دنیا بدهد، چیست؟ حماس خواستار زندگی عزتمندانه برای همه فلسطینیان است به مقاومت تا آزادسازی فلسطین ادامه خواهیم داد خالد قدومی:ما ملتی هستیم که غیرممکن است، شکست بخورد و هرکسی روی شکست این ملت شرط بندی کند، قبل از این ملت درهم خواهد شکست و نابود خواهد شد. ملت فلسطین با خون شهدای خویش و شهدای فرزندانش و شهدای رهبرانش پیروز خواهد شد. نکته دوم این‌که همانطور که ما در میدان همچنان حضور داریم و ثابت قدم هستیم، خواهان زندگی با کرامت و امن برای ملت فلسطین هستیم، به رژیم صهیونیستی اجازه نمی‌دهیم که این رژیم در امنیت باشد و ما در امنیت نباشیم. اگر فرزندان من شهید می‌شوند، این رژیم نیز باید بفهمد که بهای این اقدام برایش سنگین خواهد بود. از امروز به بعد غیرممکن است موازنه ظالمانه‌ای میان ما و صهیونیست ها وجود داشته باشد. نکته سوم این‌که پیام ما به همه دنیا این است که ملت فلسطین مانند هر ملت دیگری در دنیا دوست دارد بدون محاصره و با کرامت زندگی کند به سهولت با دوستان و بستگان خود در امان و قاهره دیدار داشته باشد، بتواند خواسته فرزندانش در ادامه تحصیل در دانشگاه را تامین کند، ملت ما در غزه نمی‌توانند این خواسته‌ها را تامین کنند. مردم ما از این حقوق محروم هستند، در حالی در بند دوم کنوانسیون ژنو، آزادی تردد افراد و حمل و نقل کالاها تضمین شده است. این موضوعی است که وقتی با هیئت‌های اروپایی دیدار می‌کنیم، نمی‌توانیم این واقعیت را به آن‌ها بفهمانیم؛ بگوییم که شما در پاریس هستید و محکوم به این شده‌اید که در محاصره باشید. در این شرایط بی شک زندگی به جهنمی برای بزرگ و کوچک تبدیل خواهد شد. ما هم می خواهیم زندگی کنیم و کسی نمی‌تواند در مسیر این تصمیم خللی ایجاد کند، این مسیر را تا پیروزی و آزادسازی سرزمین‌مان و بیرون راندن رژیم اشغالگر جنایتکار ادامه خواهیم داد.  مجری: شهادت گوارای وجود شهدا باشد، مقاومت ادامه دارد و رزمندگان مقاومت ارتش شکست خورده را در هم خواهند شکست. جناب خالد قدومی از شما که در این مصاحبه حضور داشتید سپاسگزارم. از شما بینندگان هم که با ما همراه بودید، تشکر می‌کنم. انتهای پیام/
3138669,تاکید امیر نصیرزاده بر تقویت توان دفاعی در جنگ نامتقارن,۲۲ مرداد ۱۴۰۳ - ۱۳:۵۰,https://newsmedia.tasnimnews.com/Tasnim/Uploaded/Image/1403/05/22/1403052213481144030749674.jpg,ابراهیم رضایی سخنگوی کمیسیون امنیت ملی و سیاست خارجی مجلس شورای اسلامی در گفت‌وگو با خبرنگار پارلمانیخبرگزاری تسنیم، با اشاره به نشست مشترک این کمیسیون با گزینه‌های پیشنهادی دولت برای وزارت‌خانه‌های دفاع و دادگستری گفت: امیر نصیرزاده گزینه پیشنهادی برای وزارت دفاع پیش از ظهر امروز مهمان کمیسیون امنیت ملی بود و در این نشست مشترک، برنامه‌های خود را تشریح کرد. وی با بیان اینکه برنامه‌های امیر نصیرزاده مبتنی بر مبانی و اسناد بالادستی نظام در حوزه نظامی و امنیتی است، خاطرنشان کرد:  آقای نصیرزاده در بحث معیشت نیروهای مسلح تاکید کرد که موضوع خدمات تامین اجتماعی نیروهای مسلح  را در کنار سایر ماموریت‌های مرتبط با بازدارندگی در عرصه دفاعی دنبال و پیگیری خواهد کرد و نگاه و عملکرد پیش‌دستانه و نگاه به آینده‌نگری را در دستور کار خود قرار می‌دهد. سخنگوی کمیسیون امنیت ملی عنوان کرد: گزینه پیشنهادی وزارت دفاع همچنین تاکید کرد که به دنبال منابع پایدار برای تحقق نیاز‌های وزارت دفاع و تلاش برای تقویت توان دفاعی در جنگ نامتقارن است. رضایی همچنین با اشاره به حضور گزینه پیشنهادی وزارت دادگستری در کمیسیون امنیت ملی  گفت: آقای رحیمی وزیر پیشنهادی دادگستری با حضور در کمیسیون امنیت ملی ضمن ارائه برنامه و سوابق کاری 38 ساله  خود در حوزه قضایی و تقنینی از جمله در حوزه قضایی و دیوان محاسبات، مجلس و قوه مقننه به سوالات نمایندگان پاسخ داد. وی افزود: همچنین آقای رحیمی بر توسعه تعامل قوه قضاییه بر دولت و  تقویت تعامل قوه قضاییه با قوه مقننه تاکید کرد. ایشان علاوه بر این توسعه ارتباط مجامع استانی نمایندگان با مسئولان قوه قضاییه برای بررسی مشکلات کشور را هدف دیگر خود برای 4 ساله آینده عنوان کرد. انتهای پیام/
3137919,«ندسا» یک نیروی ساحلی نیست/ پیام ناو مهدوی سپاه به آمریکا,۲۲ مرداد ۱۴۰۳ - ۰۹:۳۵,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,"گروه دفاعیخبرگزاری تسنیمـ اواسط اردیبهشت ماه بود که اعلام شد ناو اقیانوس‌پیمای «شهید مهدوی» نیروی دریایی سپاه پاسداران انقلاب اسلامی با عبور از مدار صفردرجه (خط استوا) وارد نیمکره جنوبی زمین شد، این اولین مأموریت دوربُرد دریایی سپاه از لحاظ طی مسافت و نوع مأموریت است که به نام ناو شهید «نادر مهدوی» ثبت می‌شد. ناو شهید مهدوی با بیش از 2100 تُن وزن، 240 متر طول و 27 متر عرض، اولین شناور ایرانی مجهز به موشک‌های بالستیک دوربُرد است. ناو اقیانوس‌پیمای شهید مهدوی در قالب ناوگروه شهید سلیمانی در این مأموریت با عبور از تنگه‌ها‌ی مهم و راهبردی جهان مانند تنگه مالاگا و عبور از خط استوا از منطقه ناوگان پنجم آمریکا عبور کرد و وارد منطقه ناوگان هفتم نیروی دریایی آمریکا شد وبرای نخستین مرتبه تا نزدیکی جزیره دیگو‌گارسیا که محل استقرار نیروهای آمریکایی است نیز رفت و پس از 39 روز دریانوردی با موفقیت به کشور بازگشت. در همین راستا خبرنگار دفاعیخبرگزاری تسنیمبا سرهنگ سلیمانی جانشین پنجمین ناوگروه نیروی دریایی سپاه (ناوگروه شهید سلیمانی) به گفتگو پرداخته است تا درخصوص این مأموریت نکاتی را مطرح کند. سرهنگ سلیمانی با بیان اینکه ""امروز اگر بخواهیم فقط به خلیج فارس اکتفا کنیم قادر به افزایش عمق راهبردی نخواهیم بود.""، عنوان کرد: پس از مطالبه رهبر معظم انقلاب اسلامی مبنی افزایش عمق راهبردی نیروی دریایی سپاه،  ندسا در سال 1396 به‌صورت رسمی اولین ناوگروه خود شامل ناو شهید سیاوشی را به منطقه شمال اقیانوس هند اعزام کرد، البته پیش از آن نیز در سال 94 کاروان حضرت فاطمه زهرا(ع) را اعزام کرده بودیم. شناور شهید سیاوشی نیروی دریایی سپاه در حال حمل سامانه سوم خرداد وی افزود: در سال‌های بعد هم این روند ادامه پیدا کرد تا اینکه پنجمین ناوگروه نیروی دریایی سپاه توسط ناو شهید مهدوی موفق به عبور از خط استوا شد.  سرهنگ سلیمانی ادامه داد: پس از آنکه آمریکا نیروی دریایی سپاه را تحریم کرد باید نشان می‌دادیم نیروی دریایی سپاه تنها یک نیروی دریایی ساحلی نیست و قادر به تأمین انواع شناورهای سنگین برای حضور در آبهای بین‌المللی است. جانشین پنجمین ناوگروه نیروی دریایی سپاه تصریح کرد: از سوی دیگر ماجرای دزدی‌های دریایی در منطقه خلیج عدن که موجب شده بود در سال 1384 اولین شناور تجاری ما توسط دزدان دریایی ربوده شود و موضوع حفظ منافع تجاری جمهوری اسلامی در آبهای جهان منجر به این شد که نیروی دریایی سپاه کنار نیروی دریایی ارتش حضور در آبهای آزاد جهان را در دستور کار خود قرار دهد.  جانشین پنجمین ناوگروه نیروی دریایی سپاه با اشاره به راهبرد رزمی این نیرو گفت: دکترین رزمی سپاه پاسداران انقلاب اسلامی رزم نامتقارن است و بر همین اساس رزم نزدیک یکی از راهبردهای نیروی دریایی سپاه است که یکی از مؤلفه‌های اساسی آن به‌کارگیری قایق‌های تندروست. معمولاً ارتش‌های جهان از راهبردهای رزم کلاسیک در حوزه دریا استفاده می‌کنند اما امروز رزم نامتقارن در حوزه دریا دست برتر را دارد که جلوه‌هایی از آن را در جنگ اخیر اوکراین شاهد بودیم. وی ادامه داد: استفاده از شناورهای بزرگ در نیروی دریایی سپاه بیانگر تغییر راهبرد رزم در نیروی دریایی سپاه نیست؛ اتفاقی که افتاده آن است که سپاه همواره رسالت‌محور عمل کرده و هر جایی که نیاز به پاسداری از دستاوردهای انقلاب اسلامی وجود داشته وارد میدان شده است. در حوزه اقتدار دریایی هم بر اساس ابلاغ ستادکل نیروهای مسلح و همچنین ابلاغ سیاست‌های توسعه دریامحور از سوی فرمانده معظم کل قوا، نیروی دریایی سپاه برای حفاظت از منافع جمهوری اسلامی حضور در آبهای دوردست را در دستور کار خود قرار داد. شلیک موشک بالستیک از شناور شهید مهدوی سرهنگ سلیمانی درباره انتخاب ناو شهید مهدوی برای مأموریت عبور از خط استوا گفت:‌ یکی از دلایل انتخاب ناو شهید مهدوی برای این مأموریت جدای از ویژگی‌‌‌های فنی این شناور آن بود که نام این شهید که نماد مبارزه با استعمار آمریکا در دریاست،‌ در دنیا طنین‌انداز شود. . وی تأکید کرد: ناو شهید مهدوی مأموریت خود را از جزیره فارسی، یعنی همان محلی که آمریکایی‌ها مرتکب جنایت به شهادت رساندن شهید مهدوی شده بودند، آغاز کرد و این موضوع حاوی پیام‌های مهمی برای آمریکایی‌ها بود.  وی تصریح کرد: پس از آن ناو شهید مهدوی تا نزدیکی جزیره دیگوگارسیا و یکی از مهمترین پایگاه‌هایی آمریکایی در منطقه اقیانوس هند پیش رفت و این پیام را به آمریکایی‌ها منتقل کرد؛ ""ما قادر هستیم تا نزدیک‌ترین نقطه به شما حضور پیدا کنیم.""، البته ما در این مأموریت کاملاً حرفه‌ای عمل کردیم و دنبال هیچ‌گونه تنشی نبودیم. نمایی از پایگاه آمریکا در جزیره دیگوگارسیا جانشین ناوگروه نیروی دریایی سپاه با بیان اینکه نیروی دریایی تنها نیرویی است که قادر است در اقصی نقاط جهان حضور پیدا کند، عنوان کرد:‌ شواهد و قرائن نشان می‌دهد این مأموریت فتح‌بابی برای مأموریت‌های دوربردتر نیروی دریایی سپاه جهت حضور در سایر نقاط جهان خواهد بود. انتهای پیام/+"
3138110,سفر هیئت نظامی ایران برای بازدید از نمایشگاه نظامی روسیه,۲۱ مرداد ۱۴۰۳ - ۱۵:۱۸,https://newsmedia.tasnimnews.com/Tasnim/Uploaded/Image/1403/05/21/1403052115035295330744294.jpg,به گزارش گروه دفاعیخبرگزاری تسنیم، هیئت عالیرتبه نظامی جمهوری اسلامی ایران به سرپرستی معاون هماهنگ‌کننده قرارگاه مرکزی خاتم‌الانبیا (ص) روز یکشنبه در پی دعوت وزارت دفاع روسیه از رئیس ستاد کل نیروهای مسلح جمهوری اسلامی ایران برای شرکت در مراسم افتتاحیه و بازدید از نمایشگاه بین‌المللی فنی- نظامی موسوم به آرمی 2024 وارد مسکو شد. سردار علی شادمانی در بدو ورود در فرودگاه بین‌المللی شرمیتووا مورد استقبال ژنرال ژیلا به نمایندگی از وزیر دفاع روسیه، حسین ملکی کاردار سفارت و ناخدایکم ستاد رضا خسروی مقدم وابسته نظامی سفارت جمهوری اسلامی ایران در مسکو قرار گرفت. معاون هماهنگ‌کننده قرارگاه مرکزی خاتم‌الانبیا (ص) در این سفر ضمن دیدار با مقامات ارشد دفاعی و نظامی روسیه، از جدیدترین فن‌آوری های رزمی به نمایش درآمده در نمایشگاه مجمع بین المللی فنی– نظامی روسیه موسوم به آرمی «ARMY 2024» در پارک پاتریوت در حومه مسکو بازدید خواهد کرد. وی همچنین در حاشیه این رویداد با هیأت‌های عالی رتبه نظامی سایر کشورها نیز دیدار و رایزنی خواهد داشت.ز بنا بر اعلام وابسته نظامی ایران در مسکو، پیش از این وزیر دفاع فدراسیون روسیه از سردار سرلشکر محمد باقری رئیس ستاد کل نیروهای مسلح جمهوری اسلامی ایران برای بازدید از نمایشگاه آرمی 2024 دعوت کرده بود که سردار شادمانی به نمایندگی از وی به روسیه سفر کرده است. انتهای پیام/ 
3137115,بهره‌برداری از پروژه آبرسانی ویژنان گیلانغرب,۲۰ مرداد ۱۴۰۳ - ۰۹:۵۱,https://newsmedia.tasnimnews.com/Tasnim/Uploaded/Image/1403/04/06/140304061525147630401184.jpg,به گزارشخبرگزاری تسنیماز کرمانشاه، این پروژه یکی از 14 مجتمع مهم آبی است که در چارچوب جهاد آبرسانی قرارگاه منطقه ای نجف اشرف و قرارگاه سازندگی و محرومیت زدایی نیروی زمینی سپاه به پایان رسیده و به مردم منطقه تقدیم شد. با بهره‌برداری از این پروژه، مشکلات بیش از 1680 خانوار در 25 روستای منطقه ویژنان در بخش مرکزی شهرستان گیلانغرب استان کرمانشاه که مدت ها از کمبود آب شرب سالم و پایدار رنج می‌بردند، برطرف شد. احداث بیش از 10 باب مخزن، 2 باب ایستگاه پمپاژ، 68 کیلومتر خط انتقال و شبکه توزیع، 11 حوضچه شیر آلات ، نصب 196 کنتور از جمله اقداماتی است که در مجتمع ویژنان انجام شد. این مجتمع در حالی به بهره‌برداری رسید که به دلیل شرایط خاص منطقه و توپوگرافی سخت و دشوار آن، در سنوات گذشته عملیات اجرایی آن انجام نشده بود که با تلاش جهادگران سپاه، این پروژه با کیفیت مناسب در زمانی کوتاه و کمترین هزینه ممکن به بهره‌برداری رسید. سردار حسن‌زاده مسئول قرارگاه سازندگی و محرومیت‌زدایی نیروی زمینی سپاه در حاشیه بهره‌برداری از این پروژه به بخشی از ابعاد جهاد آبرسانی سپاه در سراسر کشور اشاره کرد و گفت: سپاه پاسداران، بخشی از ظرفیت و توانمندی فنی و مهندسی و عمرانی خود را در همکاری با آبفای کشور برای خدمتگزاری به مردم و کاستن از مشکلات مربوط به تنش‌های آبی به ویژه در مناطق محروم و کمتر برخوردار کشور اختصاص داده است. وی افزود: در همین چارچوب قرارگاه سازندگی و محرومیت زدایی نیروی زمینی سپاه اجرای بیش از 73 مجتمع آبرسانی با پوشش بیش از 3500 روستای کشور در مرحله اول عهده‌دار شده است که پروژه ویژنان یکی از ده‌ها مجتمع آبی است که تاکنون به مرحله بهره‌برداری رسیده است. تا پیش از بهره‌برداری از این پروژه، عملیات 3 شهر در شهرستانهای پاوه و ثلاث باباجانی با بیش از 236 کیلومتر خط انتقال، مخازن ذخیره آب با ظرفیت 8800 متر مکعب ، 119 ایستگاه پمپاژ، 510 انشعاب کنتور و بیش از 24 کیلومتر جاده دسترسی توسط قرارگاه منطقه ای نجف اشرف نیروی زمینی سپاه به پایان رسیده و برای بهره‌برداری و استفاده مردم استان تقدیم شده است. جهاد آبی سپاه در چارچوب مشارکت با آبفای کشور برای کاستن از مشکلات آبی کشور در مناطق گوناگون استانها همچنان ادامه دارد انتهای پیام/
3136967,مسئولان نظام برای خونخواهی شهید هنیه اتفاق نظر دارند,۱۹ مرداد ۱۴۰۳ - ۲۲:۰۱,https://newsmedia.tasnimnews.com/Tasnim/Uploaded/Image/1403/05/13/1403051314515863230697134.jpg,"به گزارش خبرنگار سیاسیخبرگزاری تسنیم، علی‌رغم عملیات روانی کذب رسانه‌های اسرائیلی مبنی بر وجود اختلاف بین مقامات عالی‌رتبه کشورمان از جمله رئیس جمهور و سپاه پاسداران در انتقام از رژیم صهیونیستی در پی ترور شهید اسماعیل هنیه، یک مقام آگاه امنیتی به خبرنگار تسنیم گفت که در این موضوع (خونخواهی شهید هنیه) در سطح راهبردی نظام نه‌تنها هیچ اختلافی وجود ندارد، بلکه اراده، همزبانی و اتفاق نظر برای انجام این اقدام میان مقامات کشور در طول سالهای گذشته کم‌نظیر است. این مقام آگاه تصریح کرد: نحوه این اقدام در عالی‌ترین سطح و در شورای‌عالی امنیت ملی تصمیم‌گیری می‌شود که رئیس جمهور هم رئیس این شوراست. بنا بر این گزارش، در پی ترور شهید اسماعیل هنیه رئیس دفتر سیاسی حماس در تهران، جمهوری اسلامی ایران صراحتاً اعلام کرد که پاسخ این ترور را خواهد داد. حضرت آیت‌ا‌لله خامنه‌ای رهبر معظم انقلاب اسلامی در بیانیه‌ای که به همین مناسبت صادر شد، تأکید کردند: ""ما در این حادثه‌ی تلخ و سخت که در حریم جمهوری اسلامی اتفاق افتاده است، خونخواهی او را وظیفه‌ی خود می‌دانیم."" مسعود پزشکیان رئیس جمهور نیز در بیانیه خود تصریح کرده بود: ""جمهوری اسلامی ایران در پاسداری از تمامیت ارضی و حاکمیت ملی و عزت و اعتبار خود کوتاهی نخواهد کرد و رژیم صهیونیستی به‌زودی نتایج اقدام بزدلانه و تروریستی خود را خواهد دید."" سپاه پاسداران انقلاب اسلامی نیز در بیانیه رسمی خود اعلام کرده بود: ""خونخواهی شهید اسماعیل هنیه قطعی بوده و رژیم ماجراجو و تروریست صهیونی پاسخ این جنایت را که مجازات سخت  است، در زمان، مکان و کیفیت مقتضی، قاطعانه دریافت خواهد کرد."" در پی تصریح مقامات عالی‌رتبه کشور بر حتمی بودن پاسخگویی به اقدام تروریستی رژیم صهیونیستی که موجب به‌هم‌ریختگی وضعیت روانی ساکنان سرزمین‌های اشغالی و مقامات دولت صهیونیستی شده است، رسانه‌های این رژیم در اقدامی هماهنگ سعی در القای ناهماهنگی میان مقامات کشورمان در پاسخ به این ترور دارند. پیش از این، تلویزیون اینترنشنال به‌عنوان اصلی‌ترین رسانه فارسی‌زبان مجری سیاست‌های اسرائیل نیز این خط خبری کذب را مطرح کرده بود. انتهای پیام/+"
3136953,فدوی: دستور رهبر انقلاب برای مجازات اسرائیل اجرا خواهد شد,۱۹ مرداد ۱۴۰۳ - ۲۰:۳۲,https://newsmedia.tasnimnews.com/Tasnim/Uploaded/Image/1401/12/03/1401120312085424027108514.jpg,به گزارش گروه سیاسیخبرگزاری تسنیم، سردار علی فدوی، جانشین فرمانده کل سپاه پاسداران انقلاب اسلامی در گفت‌وگو با شبکه المیادین اظهار کرد: دستورات رهبر انقلاب در خصوص مجازات شدید اشغالگران و انتقام خون شهید هنیه صریح و روشن است. وی خاطرنشان کرد: دستورات رهبر انقلاب به بهترین شکل ممکن اجرا خواهد شد و این وظیفه فعلی ایران است. سردار فدوی درباره انتخاب «یحیی السنوار» به عنوان جانشین شهید هنیه نیز گفت: انتخاب السنوار به این معنی است که خط مقاومتی که حماس آغاز کرده است تا پایان ادامه خواهد داشت. در پی شهادت مجاهد بزرگ آقای اسماعیل هنیه رئیس دفتر سیاسی حماس، حضرت آیت‌الله سید علی خامنه‌ای رهبر معظم انقلاب اسلامی در پیامی ضمن تسلیت شهادت این رهبر شجاع و مجاهد برجسته به امت اسلامی و جبهه مقاومت و ملت سرافراز فلسطین تأکید کردند: رژیم صهیونیستی جنایتکار و تروریست با این اقدام زمینه‌ی مجازات سختی را برای خود فراهم ساخت و خونخواهی او را که در حریم جمهوری اسلامی ایران به شهادت رسید، وظیفه خود می‌دانیم. انتهای پیام/
3136908,شکست عملیات روانی منافقین در جریان مسابقات المپیک پاریس,۱۹ مرداد ۱۴۰۳ - ۱۷:۰۸,https://newsmedia.tasnimnews.com/Tasnim/Uploaded/Image/1403/05/16/1403051609110618430710932.jpg,به گزارش گروه سیاسیخبرگزاری تسنیم، گروهک منافقین علی‌رغم تمام ارتباطات خود با سرویس امنیتی فرانسه و مقامات محلی پاریس، نتوانستند برنامه‌های خود برای اخلال در کار ورزشکاران ایرانی در المپیک را عمل کند. اعضای این گروهک قصد داشتند با تصاویر مریم و مسعود رجوی در سالن مسابقات تکواندو و‌ کشتی حضور پیدا کنند و با عملیات روانی مانع پیروزی قهرمانان ایران شوند. منافقین در رقابت‌های جام‌جهانی قطر هم امکان عملی کردن برنامه‌های خود را پیدا نکرده بودند و برای همین، برنامه ریزی و هزینه‌ی بسیار زیادی برای مسابقات امسال المپیک در پاریس داشتند؛ به ویژه که امروز کشور فرانسه مقر اصلی منافقین است. پس از افتخار  آفرینی مبینا نعمت‌زاده و هادی ساروی و کسب مدال برنز و طلای المپیک و با پیش‌بینی ادامه‌دار بودن کسب مدال توسط ورزشکاران ایرانی، کادر گروهک مأموریت ناکام خود را به صورت کامل لغو کرده و با این حساب باید این گروهک تروریستی را بزرگترین بازنده المپیک دانست. گروهک منافقین قرار بود از اسکندر مسلم فیلابی برای حاشیه آفرینی در رقابت‌های بخش کشتی آزاد علیه تیم ملی با حضور در سالن مسابقات و انجام مصاحبه علیه ایران و توهین به کشتی‌گیران تیم ملی استفاده کند که این موضوع با مدال‌های رنگین روز پنج‌شنبه کاروان المپیک ایران، لغو شد. اسکندر مسلم فیلابی از کشتی‌گیران قبل از انقلاب و مدعی دوستی با جهان‌پهلوان تختی بود که به گروهک منافقین پیوست و جزو‌ حامیان حمله نظامی آمریکا به ایران است. انتهای پیام/
3136874,سردار قاآنی به سنوار:انتقام شهید هنیه را وظیفه خود می‌دانیم,۱۹ مرداد ۱۴۰۳ - ۱۵:۳۴,https://newsmedia.tasnimnews.com/Tasnim/Uploaded/Image/1403/05/11/1403051109423011530682152.jpg,به گزارش گروه دفاعیخبرگزاری تسنیم، سردار قاآنی فرمانده نیروی قدس سپاه پاسداران در پیامی به یحیی سنوار رئیس جدید دفتر سیاسی جنبش حماس، انتخاب وی به این سمت را تبریک گفت. در این پیام آمده است: عروج شهید اسلام سردار اسماعیل هنیه را تسلیت عرض می‌کنم.شهید هنیه واقعاً از رهبران دلاور مقاومت اسلامی و شخصیتی ارزشمند و متین بود که در جهان اسلام وحدت ایجاد کرد.همانطور که رهبر انقلاب فرمودند وظیفه خود می‌دانیم که انتقام خون ایشان را برای این حادثه تلخ در جمهوری اسلامی بگیریم. تردیدی نیست که خون این شهید بزرگوار بر مجازات سخت رژیم صهیونیستی به دست جمهوری اسلامی تأثیر خواهد گذاشت. جهاد قهرمانانه برادران شما در مقاومت اسلامی، تأثیر مجازات را بیش از گذشته خواهد کرد و به محو شدن هر چه سریعتر این پدیده نحس منجر خواهد شد. انتخاب جنابعالی را به عنوان شخصیتی با سابقه و پرافتخار در بعد رهبری و جهادی، به همه قهرمانان حماس، غزه و ملت فلسطین تبریک می گویم. حماس با انتخاب یک رهبر با منطق دیگر ثابت کرد که پرچم پر افتخار حماس را به دست کسی می‌دهد که بیشترین نفوذ را در میدان دارد و مجاهد فی سبیل الله است. انتهای پیام/
3136799,سلامی: درگیری با دشمن را تا اعماق وسیع تعریف کرده‌ایم,۱۹ مرداد ۱۴۰۳ - ۱۳:۴۷,https://newsmedia.tasnimnews.com/Tasnim/Uploaded/Image/1403/03/04/1403030414545084130147074.jpg,به گزارشخبرگزاری تسنیماز بندرعباس، ‌سردار سرلشکر پاسدار حسین سلامی در مراسم الحاق 2654 فروند انواع سامانه‌های موشکی، جنگالی و پهپاد به نیروی دریایی سپاه اظهار داشت: جریان تولید و گسترش قدرت در همه شئون دفاعی، برای همه نیروهای مسلح، منطقی است که متصل به حکمت‌های الهام‌یافته از وحی و با تدابیر رهبر عزیز و الهی انقلاب اسلامی است و آن منطق ایران قوی است. وی با بیان اینکه در نظام ناعادلانه جهانی امروز نظامی که قدرت‌های استکباری بر بقای آن تأکید دارند و ملت‌های آزاده و مستضعف جهان بر فروپاشی این نظم ظالمانه، این است که در جهان امروز یا باید قوی بود تا بقا پیدا کرد ایمن یا اینکه تسلیم شد راه وسطی وجود ندارد، افزود: ‌این بسته به انتخاب ملت‌هاست که آیا قوی‌شدن و قدرتمند شدن و آزاد زیستن و مستقل‌بودن را انتخاب کنند و خود را از سیطره اراده سیاسی قدرت‌های سلطه‌طلب جهانی آزاد کنند و یا اینکه راه‌ سازش و تسلیم و کرنش را انتخاب کنند. سرلشکر سلامی تعالیم و شعائر عظیم انقلاب اسلامی را استقلال حریت و آزادی عدالت اخلاق و کرامت انسان بر شمرد و تصریح کرد: این جزء مهمی از تعالیم انبیا الهی است که هدف اصلی‌شان ، باز کردن زنجیر اسارت از دست‌وپای انسان‌هایی است. جهان‌خواران و مستکبران و سلطه‌طلبان به دنبال ایجاد یک برده‌داری مدرن یک جهالت نو یک نابینایی سیاسی عمیق در جوامع هستند تا بتوانند سطح نفوذ و گسترش منافع خود را در تمام جهان تأمین و توسعه بدهند. فرمانده کل سپاه پاسداران، دریا را یکی از جغرافیاها و صحنه‌هایی که باید در گستره وسیعی از آن از منافع حیاتی ملت بزرگمان دفاع کنیم دانست و گفت:‌ در دریا باید مسیر غلبه را بر روی دشمنان این سرزمین ببندیم و بتوانیم در مواقع نیاز غلبه اراده الهی خود را بر دشمنان ایجاد کنیم. جغرافیای کشور ما اساساً این‌گونه است که ما را به یک کشور بین‌المللی تبدیل کرده است هم آرمان‌های اعتقادی و سیاسی ما هم موقعیت و جایگاه جغرافیایی ما در عالم و هم نقش و تأثیر ما در اقتصاد جهانی سیاست جهانی امنیت جهانی این‌گونه اقتضا می‌کند که ما به‌عنوان یک بازیگر مهم در عرصه مناسبات منطقه‌ای و بین‌المللی دارای قدرت تأثیر و مضمون عمیقی از قدرت در کشور باشیم. وی با بیان اینکه دریا پهنه وسیعی است که همه قدرت‌های نظامی بدون هیچ حد و مرزی در آن حضور دارند و نقطه تلاقی همه قدرت‌هاست، ادامه داد: ‌ما یک کشور محاط در خشکی نیستیم ما یک انبساط و امتداد دریایی داریم که اگر نتوانیم در اعماق دریا و اقیانوس‌ها در هر نقطه دلخواه با دشمن درگیر شویم و از دوردست دشمن را متوقف نکنیم طبیعتاً در مرزهای ملی خود دچار مشکل خواهیم بود. نبرد در دریا و دفاع در دریا سطح کاملی از دفاع و نبرد است دریا خود صحنه یک جنگ کامل است قدرت‌های دریایی معمولاً در همه ابعاد نبرد دارای خودکفایی در قدرت هستند. فرمانده کل سپاه با اشاره به‌دقت و حساسیت بالای نبرد در دریا اضافه کرد: دریا اساساً جنگ نقطه‌ها در سطح مقطع‌های وسیع است. شما باید بتوانید نقاط کوچکی را در یک سطح بی‌نهایتی از نقاط پیدا کنید این اولین نقطه شکل‌گیری قدرت دفاعی است، بینایی در دریا و شنوایی در دریا و پیداکردن دشمن نکته مهمی است هرچند دریا به دلیل سطح صاف و همواره خود هر پدیده و شیئی خارجی در آن از یک‌جهت هم به‌سادگی قابل رویت است، اما، وقتی شما باید اعماق سپاه دشمن را ببینید، ما باید از دور ببینیم تا بتوانیم به‌خوبی در فاصله‌های نزدیک درگیر شویم ما البته درگیری را از فاصله صفر تا اعماق وسیع تعریف کرده‌ایم یعنی ما باید توانایی داشته باشیم در خطوط و نقاط تماس با دشمن درگیر بشویم دریا فاقد یک خط ثابت نبرد است برخلاف زمین جغرافیای ثابتی برای گسترش یا درگیری وجود ندارد. سرلشکر سلامی با اشاره به نقش فناوری و نیروی انسانی در رزم دریا اظهار کرد: دریا نبرد ترکیب موزون انسان و ابزار و فناوری است بدون فناوری نمی‌توان جنگید و بدون انسان‌های مؤمن که این فناوری‌ها را تاثیر و نفوذ بدهند هم نمی‌توان جنگید جنگ در دریا به تمام عوامل و فاکتورهای انسانی از شجاعت، ثبات قدم، استحکام و مقاومت جسمانی، روح بلند و قوی، هوش سرشار انسانی، ابتکار عمل، مدیریت، خلاقیت، تاکتیک آفرینی نیاز دارد جنگ در دریا جزء پیچیده‌ترین و رمزآلودترین نبردهاست. فرمانده کل سپاه ادامه داد: کامل‌ بودن صحنه جنگ در دریا به این است که باید نبرد سطحی، نبرد در زیرسطح، رزم موشکی نبرد مین عملیات از ساحل نبرد در هوا و فضا و دفاع هوایی در مقابل تهاجمات هوایی دشمن، نبردهای موشکی رزم تفنگ‌دارها، نبرد با استفاده از سامانه‌های بی‌خدمه جنگ اطلاعاتی، نبردهای سایبری جنگ‌های الکترونیک، فرماندهی و واپایش، رادارها و همه این اجزا پیکره ساختار یکپارچه یک دفاع دریایی را شکل می‌دهند و نیروهای دریایی معمولاً بسته‌های قدرت رزمی خود را کامل می‌کنند. سرلشکر سلامی سرعت در نبرد دریایی را یک فاکتور تعیین کننده دانست و خاطرنشان کرد: در دریا، هر کسی سرعت بیشتری داشته باشد قدرت دستیابی به‌طرف مقابل برای او بیشتر می‌شود این اصل که شناورها در نیروی دریایی سپاه بر اساس حداکثر سرعت ممکن بر مبنای قابلیت‌های فنی موجود دنبال می‌شود یک واقعیت درست است دریا عرصه دقت است حجم آتش کارگر نیست دقت آتش مؤثر است باید بتوان با یک ضربه یک هدف را منهدم کرد. فرمانده کل سپاه پاسداران، جدیدترین رویکرد در دریا را هوش مصنوعی بر شمرد و گفت: در دریا اصابت نقطه‌ها با قابلیت استفاده از هوش مصنوعی در تمام سطوح از شناورها گرفته تا موشک‌ها، پدافندها، زیر سطحی‌ها، مین‌ها یک هدف بسیار مهم است. هر چقدر هوشمندی قدرت انتخاب درست مسیر، قدرت انتخاب درست هدف حتی اصابت به نقطه معینی از یک هدف بزرگ برای ما مهم است. گاهی لازم است شناوری منهدم شود زده شود اما خدمه آن کشته نشوند اجتناب از تلفات انسانی در بعضی از نبردهای دریایی یک اصل است. این با هوشمندی حاصل می‌شود. انتهای پیام/
3136756,الحاق سامانه‌های موشکی کروز و پهپادی به نیروی دریایی سپاه,۱۹ مرداد ۱۴۰۳ - ۱۲:۳۷,https://newsmedia.tasnimnews.com/Tasnim/Uploaded/Image/1403/05/19/1403051912404524830730604.jpg,به گزارشخبرگزاری تسنیماز بندرعباس، با حضور سردار سرلشکر پاسدار حسین سلامی فرمانده کل سپاه پاسداران انقلاب اسلامی  2640 سامانه موشکی، پهپاد و دیگر ادوات به سازمان رزم نیروی دریایی سپاه الحاق شد. این موشک‌ها با قابلیت‌های جدید از جمله سر جنگی شدیدالانفجار و غیرقابل رهگیری بودن از جمله موشک‌های کروزی هستند که اصابت هر یک از آنها موجب آسیب شدید و غرق شدن ناوشکن های دشمن می‌شود. در این الحاق انواع سامانه موشکی دور‌برد‌، میان‌برد‌، پهپادهای رزمی‌، شناسایی و انهدامی‌، سامانه‌های جنگ الکترونیک‌، رادارهای دریایی و ادوات رزمی دیگر بود که تنها 210 عدد از 2640 سامانه به نمایش در آمد. این موشک‌ها از جمله موشک‌های کروزی هستند که اصابت هر یک از آن‌ها موجب آسیب شدید و غرق شدن ناوشکن‌های دشمن می‌شود. این سامانه‌ها از به‌روزترین تسلیحات ضد سطحی و زیرسطحی نیروی دریایی سپاه هستند.  انتهای پیام/
3136235,سرلشکر موسوی به یحیی سنوار تبریک گفت,۱۸ مرداد ۱۴۰۳ - ۰۹:۴۱,https://newsmedia.tasnimnews.com/Tasnim/Uploaded/Image/1403/04/04/1403040409443899230380214.jpg,به گزارش گروه دفاعیخبرگزاری تسنیم، امیر سرلشکر سید عبدالرحیم موسوی فرمانده کل ارتش جمهوری اسلامی ایران در پیامی به حاج «یحیی ابراهیم سنوار»، انتخاب وی به عنوان رئیس دفتر سیاسی جنبش مقاومت اسلامی (حماس) را تبریک گفت. متن پیام بدین شرح است: بسم الله الرحمن الرحیم برادر مجاهد و فرمانده مبارز جبهه مقاومت آقای حاج یحیی السنوار سلام علیکمانتخاب شایسته جنابعالی به عنوان رییس دفتر سیاسی حماس گویای عزم راسخ جبهه مقاومت به ادامه راه پرافتخار شهید عزیز دکتر اسماعیل هنیه و استمرار خط مبارزه با رژیم منحوس و پلید صهیونیستی و مهر تاییدی بر شکست آن رژیم جلاد در ترور رهبران میدانی  محور مقاومت است. از سوی  خود و آحاد ارتش جمهوری اسلامی ایران انتخاب جنابعالی که با پیشینه ارزشمند سال‌ها مجاهدت در راه احقاق حقوق مردم مظلوم فلسطین و قاطعیت در برابر دشمنان بشریت و خستگی‌ناپذیری در این راه مقدس مزیّن شده، صمیمانه  به حضرتعالی، مردم مظلوم فلسطین و مدافعان و منتقمان خونهای پاک شهیدان غزه و وجدان‌های بیدار در سراسر جهان تبریک عرض می‌کنم. این انتخاب  دقیق، حکایت از هوشمندی، پویایی و تصمیم قاطع جنبش مقاومت اسلامی بر ضرورت ادامه مسیر مبارزه و ان‌شاءالله نابودی زودرس رژیم صفاک صهیونیستی  و آزادی قدس شریف دارد. توفیقات جنابعالی و جبهه مقاومت اسلامی، مردم مومن، صبور و استوار غزه را از خدای متعال مسئلت دارم. فرمانده کل ارتش جمهوری اسلامی ایرانسرلشکر سید عبد الرحیم موسوی انتهای پیام/
3136157,پیام وزیر اطلاعات به مناسبت روز خبرنگار,۱۷ مرداد ۱۴۰۳ - ۲۲:۴۸,https://newsmedia.tasnimnews.com/Tasnim/Uploaded/Image/1402/06/30/1402063016272791228388484.jpg,به گزارش گروه سیاسیخبرگزاری تسنیم، وزیر اطلاعات به مناسبت روز خبرنگار پیامی را به شرح زیر صادر کرد:بسم الله الرحمن الرحیمروز خبرنگار را به تمامی اصحاب خبر و رسانه تبریک می گویم. خبرنگاران سفیران آگاهی و دیدبانان توانای جامعه به شمار می روند که در انعکاس و بیان واقعیات، رسالتی بزرگ بر دوش دارند.در شرایط ویژه امروز که رژیم جنایتکار صهیونیست با حمایت آمریکا، بیش از ده‌ها هزار تن از مردم مظلوم فلسطین بویژه کودکان و زنان غزه را به خاک و خون کشیده‌اند، خبرنگاران با از جان گذشتگی، در به تصویر کشیدن جنایات ضدبشری رژیم سفاک صهیونیست، نقشی موثر و تحول آفرین به منصه ظهور رسانده‌اند.سربازان گمنام امام زمان از اقدامات روشنگرانه ی شما و حمایت و همراهی هایتان سپاسگزارند.صدای صادقانه شما در امید آفرینی، روشنگری، آرامش روانی مردم و جلوگیری از جابجایی ظالم و مظلوم بلند و رسا باد. خداوند یار و یاورتان بادسید اسماعیل خطیبانتهای پیام/
3136116,"پیام فرمانده سپاه به ""یحیی سنوار"" رئیس جدید دفتر سیاسی حماس",۱۷ مرداد ۱۴۰۳ - ۲۰:۱۰,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش حوزه دفاعیخبرگزاری تسنیم، سرلشکر حسین سلامی فرمانده‌کل سپاه پاسداران انقلاب اسلامی در پیامی انتصاب یحیی سنوار رئیس دفتر سیاسی حماس را تبریک گفت. متن پیام به شرح زیر است: بسم الله الرحمن الرحیم و لینصرن الله من ینصره ان الله لقوی عزیز برادر عزیز و مجاهد نستوه جناب آقای حاج یحیی ابراهیم سنوار زید عزه العالی سلام علیکم؛ خبر انتصاب جنابعالی به ریاست دفتر سیاسی جنبش اسلامی، مردمی و جهادی حماس از سوی اعضای رشید و بصیر شورای رهبری مقاومت فلسطین، چونان باران رحمت و انوار حیات بخشی بود که پس از شهادت اسوه تقوی و جهاد و ابوالشهدا حاج اسماعیل هنیه دل مؤمنان و موحدان و مجاهدان را تسکین داد و دشمن جنایتکار صهیونیستی و حامیان بی‌شرم آن را در نگرانی شدید فرو برد. این انتخاب نشان داد اگر مردی پس از سال‌ها مجاهدت مخلصانه، ندای ارجعی رب الارباب را عاشقانه و مشتاقانه لبیک گوید، پرچم پر افتخار مجاهدت او بر زمین نمی‌افتد و مجاهد مخلص و بصیر دیگری راه او را قوی‌تر ادامه می‌دهد. جنابعالی که از درس آموختگان مکتب مجاهدان و عصاره شهیدان عظیم الشان بزرگ هستید، به حول و قوه الهی با پشتیبانی ملت بزرگ فلسطین و همراهی امت اسلام، تداوم بخش راه شهیدان و مجاهدان و تحقق بخش وعده آزادی کامل فلسطین عزیز با مرکزیت قدس شریف خواهید بود. اینجانب و سایر برادران جهادی شما در سپاه پاسداران انقلاب اسلامی به تاسی از قرآن کریم و پیامبر عظیم الشان صلوات الله علیه و آله و رهنمودهای حضرت امام خمینی قدس سره الشریف و تحت رهبری حضرت امام خامنه‌ای دامت برکاته، مثل همیشه از هیچ کمکی به شما و سایر مجاهدان مقاوم دریغ نخواهیم کرد و آن را بعنوان فریضه‌ای پر افتخار نصب‌العین خواهیم داشت. رجاء واثق دارم جهاد کنونی فرزندان فلسطین بخصوص مردان و زنان غزه عزیز که با صبر و استقامت شان معادلات جهان را به نفع امت اسلام تغییر داده‌اند، با مدیریت قوی شما به نتیجه برسد و ریشه رژیم جنایتکار صهیونیستی به‌زودی از خاک مقدس فلسطین کنده شود. و ما النصر الا من عندالله العزیز الحکیم سرلشکر پاسدار حسین سلامیفرمانده کل سپاه پاسداران انقلاب اسلامی انتهای پیام/
3135917,چرا قانون معافیت مشمولان ۳۵ سال دارای ۲ فرزند اجرا نمی‌شود؟,۱۷ مرداد ۱۴۰۳ - ۱۵:۵۶,https://newsmedia.tasnimnews.com/Tasnim/Uploaded/Image/1401/07/17/1401071711335667226219444.jpg,"به گزارش خبرنگار اجتماعیخبرگزاری تسنیم، چهارم تیرماه قانون معافیت مشمولان 35 سال که دو فرزند دارند به ستاد کل نیروهای مسلح ابلاغ شد. طبق قانون 15 روز بعد از ابلاغ (یا چاپ در روزنامه رسمی) ستاد کل نیروهای مسلح ملزم به ایجاد شرایط اعمال و اجرای این قانون است. در این نامه آمده است: ""ستاد کل نیروهای مسلح به منظور تحکیم دفاع از استقلال تمامیت ارزی کشور استفاده از ظرفیتهای ملی و ایجاد انگیزه لازم برای جوانان در انجام خدمت وظیفه و رشد و تعالی و توانمندسازی و افزایش مهارتهای آنها در طول سالهای اجرای برنامه نسبت به کاهش مدت سربازی به میانگین 14 ماه با احتساب مدت آموزش و جایگزینی سایر عضویتها با تامین منابع پایدار توسط دولت تعیین تکلیف مشمولان غایب و دانشجویان مشغول به تحصیل در دانشگاه‌های معتبر خارج از کشور که به تایید وزارتخانه های علوم، تحقیقات و فناوری و بهداشت، درمان و آموزش پزشکی و شورای عالی حوزه های علمیه می‌رسد با رعایت ماده 4 قانون خدمت وظیفه عمومی اقدام نماید. در راستای سیاستهای کلی جمعیت مشمولان بالای 35 سال سن و دارای حداقل دو فرزند و غیرغایب از دوره ضرورت خدمت وظیفه عمومی معافند."" اما بر اساس پیگیری‌ها خبرنگار اجتماعیتسنیمو بررسی میدانی از دفاتر پلیس +10 هنوز این قانون از سوی ستاد کل به دستگاه‌های مربوطه و دفاتر پلیس +10 ابلاغ نشده و مشمولان این قانون عملاً امکان برخورداری از این معافیت جدید را ندارند. متاسفانه تا امروز که 44 روز از تصویب این قانون می‌گذرد، هنوز خبری از اجرای آن نیست؛ انتظار می‌رود تا مسئولان مربوطه درباره چرایی این تاخیر توضیح دهند و اعلام کنند چه زمانی قرار است تا این قانون اجرا شود.  انتهای پیام/"
3135832,دیدار فرمانده هوایی بلاروس با فرماندهان‌کل ارتش و نهاجا,۱۷ مرداد ۱۴۰۳ - ۱۳:۰۴,https://newsmedia.tasnimnews.com/Tasnim/Uploaded/Image/1403/05/17/1403051712551372430720824.jpg,"به گزارش گروه دفاعیخبرگزاری تسنیم، سرلشکر آندری یولیانوویچ لوکیانوویچ فرمانده نیروی هوایی و پدافند هوایی جمهوری بلاروس که به‌دعوت فرمانده نیروی هوایی ارتش جمهوری اسلامی ایران به کشورمان سفر کرده است، با حضور در ستاد نهاجا، با امیر سرتیپ خلبان حمید واحدی دیدار و گفت‌وگو کرد. امیر سرتیپ واحدی در این دیدار، ضمن خیر مقدم به فرمانده نیروی هوایی و پدافند هوایی بلاروس، دو کشور را دارای مناسبات مشترک دانست. وی گفت: همه مصیبت‌های منطقه و حتی جهان زیر سر آمریکا و رژیم منحوس صهیونیستی است. فرمانده نیروی هوایی ارتش افزود: حضرت امام خمینی(ره) رهبر کبیر انقلاب اسلامی، با درایت خود، آمریکا را ام‌الفساد و شیطان بزرگ عنوان کردند که با سلطه‌طلبی خود، به‌دنبال  جنگ، مناقشه، مقابله با استقلال و خوداتکایی کشورها است. واحدی خاطرنشان کرد: این زوج خبیث اثر متقابل دارند و ریشه خباثت در منطقه رژیم منحوس صهیونیستی است و تا ریشه آن برچیده نشود در آرامش نخواهیم بود، البته معتقدیم این رژیم کودک‌کش به پایان عمر خود نزدیک شده است، تاریخ نشان داده است هرکس با ظلم حکومت کند بر حکومت نخواهد ماند. وی اضافه کرد: ما برای دفاع از کشور و تمامیت ارضی خود، چاره‌ای جز آمادگی دفاعی و توسعه تجهیزات نظامی نداریم. واحدی تأکید کرد: ما آماده توسعه روابط متقابل دفاعی و نظامی و ارائه تجربیات خود در حوزه‌های ساخت و تولید تجهیزات نظامی و  آموزشی به دوستان خود هستیم. فرمانده نیروی هوایی و پدافند هوایی بلاروس نیز، ضمن قدردانی از دعوت فرمانده نیروی هوایی ارتش جمهوری اسلامی ایران، بر توسعه روابط در حوزه‌های دفاعی و نظامی تأکید کرد. گفتنی است؛ سرلشکر لوکانوویچ از بخش‌های مختلف نهاجا، از جمله آماد و پشتیبانی، جهاد و خودکفایی، دانشگاه ستاری و پایگاه شهید لشگری بازدید خواهد کرد. فرمانده نیروی هوایی و پدافند هوایی  جمهوری بلاروس همچنین با حضور در ستاد فرماندهی‌کل ارتش، با امیر سرلشکر سید عبدالرحیم موسوی فرمانده‌کل ارتش جمهوری اسلامی ایران دیدار و گفت‌وگو کرد. امیر سرلشکر موسوی در این دیدار، دو کشور ایران و بلاروس  را دارای تهدیدات و منافع مشترک، تحت تحریم‌های ظالمانه آمریکا و غرب و دارای استقلال و عدم وابستگی دانست. وی ضمن قدردانی از موضع جوانمردانه و حاکی از استقلال بلاروس در موضوع ترور شهید اسماعیل هنیه، اظهار داشت: بلاروس دارای موقعیت راهبردی ویژه و سد محکمی در برابر گسترش ناتوست؛ ما و کشورهای منطقه نیز با گسترش ناتو مخالف هستیم. فرمانده‌کل ارتش با اشاره به تحریم‌های یکجانبه استکبار جهانی علیه کشورمان از بدو پیروزی انقلاب اسلامی، اضافه کرد: ما سعی کردیم از این تهدید نهایت بهره را ببریم و دفاع از کشورمان را وابسته به قدرت‌های بیرونی نکنیم. وی خاطرنشان کرد: البته مطمئن هستیم شرایط مشابه در کشور جمهوری بلاروس نیز وجود دارد. مردم، دولت و ارتش بلاروس نیز تحت‌تحریم قرار دارند؛ ولی می‌دانیم که آنها نیز ابتکارات و روش‌های مختص به خود را برای برون‌رفت از شرایط موجود و مقابله با نفوذ ناتو و رویکرد یکجانبه‌گرایی آمریکا دارند. امیر سرلشکر موسوی تأکید کرد: اراده مقامات سیاسی، نظامی و دفاعی دو کشور بر توسعه و تعمیق همکاری‌هاست و نمونه بارز آن سفر رییس جمهور بلاروس آقای لوکاشنکو به ایران و دیدار با شهید رییسی عزیز بود که پایه‌گذار روابط و کمیسیون‌های مشترک شد. وی با بیان اینکه ""من عقیده دارم که یکی از وظایف اصلی کمیسیون‌های دو کشور، پیدا کردن راهکار مناسب برای مقابله با یکجانبه‌گرایی آمریکاست.""، گفت: نیروهای مسلح ما تجربیات ارزشمندی از دوران دفاع مقدس که به‌تنهایی در برابر قدرت‌های جهانی ایستادگی کرد و نیز مبارزه با تروریسم و رسیدن به خودکفایی و استقلال دارند. می‌دانیم که جمهوری بلاروس نیز تجربیات گران‌بهایی دارد که تبادل تجربیات باعث تقویت طرفین خواهد شد. فرمانده نیروی هوایی و پدافند جمهوری بلاروس نیز در این دیدار، جمهوری اسلامی ایران را کشوری زیبا، تاریخی با فرهنگ غنی  و مردم بسیار مهمان‌نواز دانست. وی گفت: ما هم خواهان گسترش و تعمیق روابط نظامی و تبادل و بهره‌مندی از تجارب ارزشمند جمهوری اسلامی ایران هستیم. فرمانده نیروی هوایی و پدافند هوایی بلاروس، افزود: ما با یک‌جانبه‌گرایی آمریکا و گسترش ناتو مخالف هستیم. سرلشکر لوکانوویچ با اشاره به توانمندی پدافندی کشورمان در دفاع از تهدیدات دشمنان علیه ایران، از فرمانده‌کل ارتش برای سفر به بلاروس و بازدید از توانمندی‌های این کشور دعوت کرد. انتهای پیام/+"
3134354,سردار سلامی: صهیونیست‌ها اشتباه کردند/ پاسخ محکمی می‌گیرند,۱۵ مرداد ۱۴۰۳ - ۱۰:۴۱,https://newsmedia.tasnimnews.com/Tasnim/Uploaded/Image/1403/03/04/1403030414545084130147074.jpg,"به گزارش خبرنگار دفاعیخبرگزاری تسنیم، سردار سرلشکر حسین سلامی فرمانده‌کل سپاه پاسداران انقلاب اسلامی صبح امروز، دوشنبه، در مراسم گرامیداشت روز خبرنگار طی سخنانی ضمن ابراز تسلیت شهادت اسماعیل هنیه رئیس دفتر سیاسی حماس اظهار داشت: امروز جهان غلبه حوادث بر راهبردها است و این موضوع در حال گسترش و فراوانی است. وی افزود: امروز شاهد هستیم حوادثی رخ می‌دهد و قدرتها مجبور به اتخاذ راهبردهایی برای مهار حوادث هستند، در جهانی به‌سر می‌بریم که حادثه‌ها آشوب‌آفرین هستند. سردار سلامی تصریح کرد: این‌که گاه می‌گوییم؛ ""جهان، جهان نبرد رسانه‌ها و روایتها است.""، به‌دلیل آن است که در جهان امروز واژه‌ها دارای قدرت هستند و این قرن، قرن مرگ فاصله‌ها است. فرمانده‌کل سپاه تأکید کرد: میدان جنگ از جغرافیای سرزمینی تغییر موقعیت داده است و ذهن‌ها مورد هدف قرار گفته‌اند. انسانها موضوع اصلی نبرد امروزی است و نگرش‌ها و آرای اجتماعی اساس شکل‌دهی به زندگی امروز بشریت است و هرکس بتواند تصویر بسازد او موفق است. وی عنوان کرد: مادامی که ما با تکرار واقعیت زندگی می‌کنیم قادر به تشخیص دوست از دشمن هستیم لذا شما خبرنگاران باید برای مقابله با اکاذیب، سنار‌یوهای رسانه‌ای ایجاد کنید. بخش مهمی از تلاشها در عالم اطلاع‌رسانی در دنیا برای تولید همین اکاذیبی است که در دنیای واقعی وجود ندارند. سردار سلامی با بیان اینکه در دنیای غرب بین مفاهیم و مصادیق انطباقی وجود ندارد، گفت: ساخت ذهن بزرگترین عنصر یک جامعه است. تخریب شخصیت ذهنی یک جامعه خطرناکترین تهدیدی است که یک جامعه با آن روبه‌رو است. دشمن سعی می‌کند ما را نسبت به باورهای خودمان دچار تردید کند و این یک آیین جنگی جدید است. وی با بیان اینکه رسالت خبرنگاری ایجاد قدرت تفکیک حقایق از دروغ‌ها در جامعه است، گفت: نابینایی سیاسی و اجتماعی یکی از خطراتی است که جامعه را تهدید می‌کند. یک جامعه قوی جامعه‌ای با قدرت تشخیص و فهم سیاسی و دارای جریاناتی است که قادر باشد حقیقت را بنگارد. فرمانده‌کل سپاه ابراز کرد: 13 فروردین با یک پدیده غیرقابل پیش‌بینی یعنی حمله رژیم صهیونیستی به سفارت ما و شهادت فرماندهانمان مواجه بودیم، خبرنگاری می‌تواند یک پدیده در مقیاس تاکتیکی را به موضوعی با آثار راهبردی تبدیل کند. وی ادامه داد: شهادت شهید زاهدی ما را به وعده صادق هدایت کرد؛ همین حادثه می‌توانست به تصاعد درگیری‌ها منجر شود. از ماجرای وعده صادق که جدا شدیم در فضای شهادت رییس جمهور قرار گرفتیم و به انتخابات رسیدیم و پس از آن به ماجرای شهادت اسماعیل هنیه رسیدیم. سردار سلامی گفت: شما می‌توانید این حوادث را به یکدیگر متصل کنید و منطق سیاسی دشمن را استخراج کنید. کسی که می‌تواند این کار را انجام بدهد و بینایی سیاسی را به جامعه بدهد خبرنگار است. وی تصریح کرد: رژیم صهیونیستی در گهواره ترور متولد شده است و هیچ‌کدام از عناصر تشکیل‌دهنده یک ملت را در اختیار ندارد. این رژیم گردابی از آتش را گرداگرد خود ایجاد کرده و فکر کرده است می‌تواند با ترور دانشمندان هسته‌ای مانع دستیابی ملتی به انرژی هسته‌ای شود و یا با ترور یک رهبر انقلابی و مبارز و آزادیخواه که به‌دنبال احیای حق و بازپس‌گیری سرزمین‌های خود است در سرزمین دیگری، فکر می‌کند با این اقدامات توفیقاتی برای بقای خود به‌دست می‌آورد. فرمانده‌کل سپاه افزود: اما اینها گودال‌هایی است که برای خود حفر کردند که خود را به‌تدریج درون این گودال‌ها دفن خواهند کرد و وقتی پاسخ محکمی دریافت کنند می‌فهمند در محاسبه اشتباه کرده‌اند و این بار هم این اشتباه را تکرار کردند، اما پاسخ به آنها مبهم است. وی گفت: خبرنگاران باید در کوه و قلب حادثه آرام باشند تا مروّج شجاعت، آرامش و امنیت روانی باشند و دنیای ما پر از ماجراهاست و ما خیلی با خبرنگاران زندگی می‌کنیم. در رزمایش‌ها و در خطوط تماس ما با دشمن، خبرنگاران همپای ما و حتی جلوتر از ما هستند. خبرنگاران می‌آیند و می‌گویند و به همین دلیل شهید می‌شوند. سرلشکر سلامی اضافه کرد: خبرنگاری عنصر فداکاری، انسانیت و عاطفه است. خبرنگار بااحساس‌ترین عضو جامعه است وگرنه خبرنگار نمی‌شد، ما عضو خنثی نمی‌بینیم، ما این‌ها را درک می‌کنیم و به این حرفه احترام می‌گزاریم‌. وی تصریح کرد: خبرنگار به ما اراده راسخ و ثبات قدم ما را نشان می‌دهد و زوایای پنهان حقایق را به ما نشان می‌دهد. نبرد بین ما به‌عنوان اصحاب انقلاب با دشمنانی است که به‌دنبال حاکم کردن شیطان و به‌دنبال ساختن جهانی مملو از خفقان هستند و آن را آزاد نشان دهند، جهان دیکتاتوری بسازند اما آن را دموکراتیک نشان دهند. فرمانده‌کل سپاه در پایان تأکید کرد: خبرنگاران اگر نبودند این جنایت‌های غیرقابل تحمل رژیم جنایتکار و حامیان آن با این پیکرها دفن می‌شد. اگر خبرنگارها نبودند نمی‌توانستیم عظمت‌های انقلاب اسلامی را به جهان مخابره کنیم. خبرنگاران اندازه‌ها را به‌خوبی به جهان مخابره می‌کنند، شکوه را به تصویر می‌کشند، احساس مثبتی می‌دهند و عِرق به دین، کرامت و فضیلت را برای جوانان زنده می‌کنند. انتهای پیام/+"
3134023,طائب:پزشکیان فقط می‌خواهد در چارچوب نظام حرکت کند,۱۴ مرداد ۱۴۰۳ - ۱۶:۰۱,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم، حجت الاسلام حسین طائب مشاور عالی فرمانده کل سپاه در سومین دوره تربیت و تعالی استاد شهید دکتر «محسن فخری زاده» ویژه اعضای هیات علمی، فرماندهان و مدیران دانشگاه جامع امام حسین علیه السلام در موضوع تحلیل انتخابات گفت: دکتر پزشکیان می‌خواهد چشم انداز توسعه کشور و سیاستهای نظام را محقق کند و دولتی در چارچوب نظام تشکیل دهد. وی بیان کرد: رئیس جمهور به هر دو طرف اصلاح طلب و اصولگرا گفته که فهرست افراد پیشنهادی خود را برای انتخاب وزیران کابینه بدهند، تصمیم دارد با مجلس شورای اسلامی نیز تعامل و سیاستها و منویات رهبر معظم انقلاب را پیاده کند. جریان اصلاحات از دکتر پزشکیان خواسته بود که تعهدنامه‌ای به این جریان سیاسی مبنی بر در پیش گرفتن خط مشی آنها بدهد اما او نپذیرفت و حرکت در چارچوب نظام را سرلوحه کار قرار داد. حجت الاسلام طائب اظهار کرد: رهبر معظم انقلاب شناخت کافی نسبت به دکتر پزشکیان دارند، ایشان وامدار دیگران نیست، شاید تفکر اصلاح طلبی داشته باشد اما تعریف او از اصلاح طلبی منحصر به خود اوست و خود را در درون حاکمیت می‌بیند. وی اضافه کرد: امروز دیگر کمپین انتخابات به پایان رسیده و نباید تحت تاثیر دوگانه‌های سیاسی قرار گرفت، آنچه مهم است اداره کشور و کمک به رئیس جمهور آن است، مطلوب رهبر معظم انقلاب افزایش مشارکت مردم در انتخابات بوده و بعد از آن هم حمایت از رئیس جمهور مهم است. حجت الاسلام طائب گفت: پیش بینی‌ام آن است که در چهار سال آینده فراز و نشیب‌هایی در کشور خواهیم داشت اما باید وحدت و انسجام ملت حفظ شود و اجازه ندهیم که رسانه‌ها تعارض‌ها را افزایش دهند و به دو قطبی‌های کاذب بها داده شود تا دوگانگی‌ها شکل گیرد. وی بیان کرد: دولت چهاردهم با دولتی که در سال1392شکل گرفت، کاملا متفاوت است، حجت الاسلام روحانی (رئیس جمهور دولت یازدهم و دوازدهم) قبل از ریاست جمهوری16سال به عنوان دبیر شورای امنیت ملی فعالیت داشت و تصمیم ساز برای آقایان هاشمی رفسنجانی و خاتمی بود و برای سطح بین الملل برنامه داشت. حجت الاسلام طائب افزود: آقای روحانی باور داشت که تنها در سایه ارتباط مطلوب با آمریکا می‌توان با سایر کشور نیز ارتباط برقرار کرد لذا انجام مذاکرات و در نهایت برجام را محقق کرد. جریان اصولگرا برای حضور یک نفر اصلح به اجماع نرسید وی به شرایط جریان‌های سیاسی در زمان انتخابات ریاست جمهوری پرداخت و گفت: در انتخابات ریاست جمهوری سال1392، با شرایط دوقطبی متکثر از هر دو جریان سیاسی در کشور مواجه بودیم اما جریان اصلاحات در آخرین لحظات آرایش انتخاباتیشان را بر مبنای برنده شدن تنظیم کردند و از آقای روحانی حمایت کردند، در انتخابات امسال نیز همگی نسبت به آقای پزشکیان به اجماع رسیدند. حجت الاسلام طائب اظهار کرد: جریان اصول گرا در انتخابات ریاست جمهوری امسال ایران تا مرحله انتخاب اصلح پیش رفتند اما در نهایت وحدت نداشتند و در مورد یک نفر اصلح به اجماع نرسیدند به طوری که اکثریت آرا در دور اول انتخابات برای این جریان سیاسی به اقلیت آرا در دور دوم انتخابات منجر شد. مشاور عالی فرمانده سپاه پاسداران انقلاب اسلامی گفت: کمپین‌های انتخاباتی و تداوم آنها فضا را تا زمان برگزاری انتخابات مجلس در کشور مهیا نگه می‌دارد، شاید در داخل کشور دوگانه‌های کاذب سیاسی افزایش یابد اما دولت چهاردهم در چارچوب نظام شکل خواهد گرفت. حجت الاسلام طائب با اشاره به تاثیر انتخابات بر محیط داخلی کشور اظهار کرد: افزایش سرمایه اجتماعی نظام و ارزشهای اساسی آن، واقعی شدن سهم و نقش اصلاحات و اعتدال در سرمایه اجتماعی، افزایش دوگانه‌های کاذب در حوزه های سیاسی، فرهنگی و اجتماعی، تداوم قدرت بازدارندگی و چانه زنی ایران در عرصه منطقه ای و بین المللی از جمله این تاثیرات است. به گفته طائب آنچه باعث پیروزی پزشکیان در این دوره از انتخابات شد، فضای گفتمانی قومی – مذهبی (استانهای آذری، کردی و اهل سنت) و نیز ادبیات سنتی مبتنی بر محرومان و طبقات مستضعف (استانهای غرب و جنوب غرب) به اضافه رای تشکیلاتی اصلاحات بوده است. وی همچنین اشاره‌‌‌ای به نتایج انتخابات پیش رو در آمریکا داشت و گفت: در صورتی که ترامپ رئیس جمهور شود، اولویت اصلی او کشور چین خواهد بود و همچنین به جنگ اوکراین پایان خواهد داد لذا مطلوب کشور چین، روی کار آمدن نماینده دموکراتها و مطلوب کشور روسیه روی کار آمدن نماینده جمهوری خواهان در آمریکا یعنی ترامپ است. دولت شهید رئیسی کشور را از بحران خارج کرد مشاور عالی فرمانده سپاه به برخی توفیقات در دوره دولت شهید رئیسی اشاره و بیان کرد: در دوره ریاست جمهوری شهید رئیسی به واقع ایران از بحران خارج و در بسیاری از زیرساختها سرمایه گذاری مطلوب انجام شد، شاید سفره مردم تغییری نکرده باشد، آن هم سفره‌ای که نتیجه10سال بی برنامه گی در این کشور بوده اما تحقق این تغییر مستلزم زمان است. حجت الاسلام طائب اظهار کرد: زمانی که شهید رئیسی دولت را تحویل گرفت میزان استخراج روزانه نفت در ایران2میلیون و900هزار بشکه و میزان صادرات آن به طور متوسط700هزار بشکه بود اما امروز میزان استخراج نفت به روزانه سه میلیون و600هزار بشکه و میزان صادرات به یک میلیون و300هزار بشکه رسیده است. وی بیان کرد: در این مدت تولید فرآورده‌های نفتی از86میلیون لیتر در روز در سال1400به147میلیون لیتر در روز در پایان سال1402رسید، فقط در دولت شهید رئیسی60هواپیمای جدید به ناوگان حمل و نقل هوایی کشور اضافه شد. به گفته طائب میزان خرید گندم از کشاورزان در سال1400به میزان4.5میلیون تن به اضافه واردات6میلیون تن گندم با ارز ترجیحی بود اما فقط میزان خرید گندم از کشاورزان در سال1402به11.5میلیون تن رسید. وی ارز اختصاص داده شده دولت روحانی در سال1400به واردات غذا و دارو به کشور را19.5میلیارد دلار ذکر و بیان کرد: در پایان سال1402میزان ارز اختصاص داده شده فقط به واردات دارو و لوازم و مواد اولیه تولید آن11میلیارد و700میلیون دلار بود. انتخاب هر رئیس جمهوری در آمریکا تاثیر زیادی بر شرایط ایران ندارد مشاور عالی فرمانده سپاه پاسداران انقلاب اسلامی در این نشست به تبیین وضعیت بین الملل شامل آمریکا و اسرائیل از زمان شکل گیری تاکنون پرداخت و در مقابل وضعیت ممتاز جمهوری اسلامی ایران را در صحنه بین المللی در مواجهه با آن 2 کشور بررسی کرد. حجت الاسلام طائب گفت: انقلاب اسلامی با محوریت ایران با گذر از مراحل تشکیل، تثبیت و تبدیل شدن به قدرت منطقه ای و نیروی ضدسلطه و ضد هژمون، در مسیر هژمون سازی بین المللی و تشکیل تمدن اسلامی قرار دارد. وی با اشاره به نتایج انتخابات ریاست جمهوری پیش رو در آمریکا اظهار کرد: روی کار آمدن دموکراتها یا جمهوری خواهان در آمریکا برای ایران چندان تفاوتی ندارد فقط فرقش از نظر زمانی است زیرا اگر ترامپ رئیس جمهور شود، سختگیریها در کوتاه مدت برای ایران بیشتر می شود اما در درازمدت به ضرر آمریکا خواهد بود زیرا ترامپ آمریکا را به فروپاشی نزدیکتر خواهد کرد. انتهای پیام/
3133708,سردار نقدی: زمان یک انقلاب بزرگ حقوقی فرارسیده است,۱۴ مرداد ۱۴۰۳ - ۱۱:۲۰,https://newsmedia.tasnimnews.com/Tasnim/Uploaded/Image/1401/09/23/140109231420093226645534.jpg,به گزارش خبرنگار دفاعیخبرگزاری تسنیم، سردار محمدرضا نقدی معاون هماهنگ کننده کل سپاه پاسداران انقلاب اسلامی در همایش مدافعان حقوق بشرانقلاب اسلامی طی سخنانی  گفت: در نظام حقوقی غرب دفاع از سرزمینی که غصب و تصرف شده تروریسم است و تجاوز و اشغال سایر سرزمینها دفاع مشروع است. نقدی افزود: در این نظام حقوقی ترور و کشتن افراد بیگناه مشروع و کشتن و مثله کردن نیروهای امنیتی در کف خیابان نامشروع است. براندازی و کودتا علیه یک دولت دموکراسی است و ما که بیش از 44 انتخابات در این کشور برگزار کرده‌ایم و مسئولان را با رای مردم انتخاب می‌کنیم دیکتاتور هستیم. وی اظهار داشت: در این نظام حقوقی کشتن بیش از 14 هزار زن در طول 10 ماه دفاع، مشروع است آن وقت اگر یک خانم به دلیل بی انضباطی در خیابان به مقر پلیس برده شود و در آنجا بر اثر بیماری فوت شود باید تمام دنیا به خروش درآید. امروز وقت آن رسیده است که همه حقوقدانان آزادی‌خواه جهان علیه این ظلم فراگیر و نظام ظالمانه غربی با یکدیگر متحد شوند. معاون هماهنگ کننده سپاه خطاب به آمریکایی‌ها گفت: شمایی که همه دنیا را برای فوت یک خانم در مقر نیروی انتظامی ما به آتش می‌کشید که هیچ سندی هم مبنی بر قتل او وجود ندارد و هر مقامی هم این موضوع را به عنوان قتل بیان کرده باید تحت تعقیب قرار بگیرد، باید در دادگاه بگویی که موضع تو در قبال قتل 13 هزار زن فلسطینی چیست؟ وی افزود: شما در کنگره خودتان 70 بار برای یک تروریست کودک کش سرپا ایستادید و او را تشویق و ترغیب کردید برای این کارتان در دادگاه پاسخ دهید. سردار نقدی با اشاره به برگزاری دادگاه‌هایی علیه جنایات صورت گرفته ضد ملت ایران مانند دادگاه منافقین و دادگاه شهدای مدافع حرم عنوان کرد: جای جای این کشور آثار جنایات آمریکا مشهود است و اینها در حقیقت پرونده‌های مجرمانه آمریکا است. معاون هماهنگ کننده سپاه با بیان اینکه ما 17000 شهید ترور داریم، اظهار داشت: امروز پاریس ماوای تروریست‌هایی است که مرتکب این جنایت شدند. امروز در آمریکا و برخی کشورها تلویزیون‌هایی وجود دارد که تبدیل به قرارگاه جنگی شده‌اند و در زمان اغتشاشات آموزش جنگ و مقابله با پلیس می‌دادند و افراد را به کشتن و آتش زدن ترغیب می‌کردند؛ اینها باید در دادگاه پاسخ اقداماتشان را بدهند. وی عنوان کرد:‌ جنایات بسیاری در کشور ما صورت گرفته است که ما از لحاظ حقوقی از کنار آنها عبور کرده‌ایم و باید برای همه آنها پرونده حقوقی تشکیل دهیم. سردار نقدی تصریح کرد: امروز نظام حقوقی منبعث از تمدن غربی امتحان خود را پس داده است و امروز زمان یک انقلاب بزرگ حقوقی فرا رسیده است. وی با بیان اینکه برای جنایات انگلیسی‌ها که باعث مرگ میلیون‌ها ایرانی شدند، چه پرونده‌ای درست کردیم؟ تأکید کرد: ما در عرصه حقوقی و قضایی باید برای این‌ها تشکیل پرونده بدهیم و در بسیج حقوق‌دانان باید با تشکیل پرونده برای این ظالم‌ها، آنان را رسوا کنیم. انتهای پیام/
3133660,ویترین تسنیم شماره ۷۲۰,۱۴ مرداد ۱۴۰۳ - ۰۹:۵۳,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,هر روز بخشی از مهمتریناخبارو گزارش‌های تسنیم را در ویترین تسنیم ببینید: 1- منبع آگاه: گزارش نیویورک‌تایمز از ترور شهید هنیه دروغ است 2- شلیک پرتابه با سرجنگی 7کیلوگرمی در عملیات ترور شهید هنیه  انتهای پیام/+
3133388,دیدار سردار احمدی مقدم با وزرای علوم و کشور عراق,۱۳ مرداد ۱۴۰۳ - ۱۶:۰۶,https://newsmedia.tasnimnews.com/Tasnim/Uploaded/Image/1393/05/13/139305131100477193343064.jpg,به گزارش گروه دفاعیخبرگزاری تسنیم، سردار «اسماعیل احمدی‌مقدم» رئیس دانشگاه عالی دفاع ملی (داعا) در سفر به عراق با «عبدالامیر شمری» وزیر کشور عراق دیدار و گفت‌وگو کرد. در این دیدار در خصوص ادامه همکاری‌های علمی و پژوهشی و توافقات در راستای نحوه همکاری‌های آموزشی و تبادل تجارب، نکات مثبتی مطرح و تبادل شد و در ادامه، وزیر کشور عراق گزارشی از آخرین اقدامات دو کشور برای ارائه خدمات به زائرین اربعین حسینی(ع) ارائه و اظهار امیدواری کرد که این مراسم به بهترین شکل ممکن و با انسجام انجام پذیرد. همچنین سردار احمدی‌مقدم در دیداری جداگانه با «نعیم العبود» وزیر علوم عراق، با وی به گفت‌وگو و تبادل نظر پرداخت. در این دیدار، وزیر علوم عراق پس از عرض خیرمقدم به میهمانان، به نقاط مشترک فرهنگی و مذهبی دو کشور اشاره و برای همکاری‌های علمی و دانشگاهی بین دو کشور برادر و دوست ایران و عراق اعلام آمادگی کرد. رئیس دانشگاه عالی دفاع ملی هم از وزیر علوم عراق برای حضور در جمهوری اسلامی ایران و شرکت در مراسم افتتاحیه سال تحصیلی جدید دانشگاه دعوت به‌عمل آورد و در ادامه توضیحاتی درخصوص عناوین رشته‌ها و دانشکده‌های دانشگاه عالی دفاع ملی به طرف عراقی ارائه کرد. انتهای پیام/+ 
3133312,شلیک پرتابه با سرجنگی ۷کیلوگرمی در عملیات ترور شهید هنیه,۱۳ مرداد ۱۴۰۳ - ۱۴:۴۶,https://newsmedia.tasnimnews.com/Tasnim/Uploaded/Image/1403/05/13/1403051314515863230697134.jpg,"به گزارش گروه دفاعیخبرگزاری تسنیم، روابط عمومی کل سپاه پاسداران انقلاب اسلامی در اطلاعیه شماره 3 درباره جنایت تروریستی رژیم صهیونیستی در به شهادت رساندن ""دکتر اسماعیل هنیه"" رئیس دفتر سیاسی جنبش مقاومت اسلامی (حماس) تأکید کرد: با توجه به تحقیقات و بررسی‌های به‌عمل‌آمده، این عملیات تروریستی با شلیک پرتابه کوتاه‌برد با سر جنگی حدود 7کیلوگرمی، همراه با انفجار شدید، از خارج محدوده استقراری اقامت میهمانان صورت گرفته است. متن اطلاعیه بدین شرح است: بسم اللّه الرّحمن الرّحیمبه‌دنبال اقدام تروریستی رژیم جنایتکارانه صهیونیستی که منجر به شهادت شهید والامقام دکتر اسماعیل هنیه رئیس مجاهد و شجاع دفتر سیاسی جنبش مقاومت اسلامی (حماس) و همراه ایشان گردید، به اطلاع عموم ملت ایران می‌رساند؛ 1. این اقدام با طراحی و اجرای رژیم صهیونیستی و حمایت دولت جنایتکار آمریکا انجام شده است. 2. با توجه به تحقیقات و بررسی‌های به‌عمل‌آمده، این عملیات تروریستی با شلیک پرتابه کوتاه‌برد با سر جنگی حدود 7کیلوگرمی، همراه با انفجار شدید، از خارج محدوده استقراری اقامت میهمانان صورت گرفته است. در پایان تأکید می‌شود؛ خونخواهی ""شهید اسماعیل هنیه"" قطعی و رژیم ماجراجو و تروریست صهیونی پاسخ این جنایت را که ""مجازات سخت "" است، در زمان، مکان و کیفیت مقتضی، قاطعانه دریافت خواهد کرد. روابط عمومی کل سپاه پاسداران انقلاب اسلامی انتهای پیام/+"
3133246,منبع آگاه: گزارش نیویورک‌تایمز از ترور شهید هنیه دروغ است,۱۳ مرداد ۱۴۰۳ - ۱۳:۴۹,https://newsmedia.tasnimnews.com/Tasnim/Uploaded/Image/1397/03/15/1397031500382298714327914.jpg,"یک منبع آگاه در پاسخ به سؤال خبرنگار امنیتی دفاعیخبرگزاری تسنیمدرباره گزارش روزنامه نیویورک تایمز راجع به جزییات ترور شهید اسماعیل هنیه در تهران گفت: این گزارش سرشار از دروغ و در امتداد عملیات روانی صهیونیست‌هاست و ارزش خبری و اطلاع‌رسانی ندارد.  رونن برگمن از نیروهای امنیتی رژیم صهیونیستی یکی از نویسندگان این گزارش نیویورک تایمز است؛ این منبع آگاه به همین مسئله اشاره می‌کند و می‌گوید: همین هویت نویسندگان گزارش نشان می‌دهد که تا چه‌اندازه باید نسبت به آن بی‌اعتنا بود. رژیم صهیونیستی خط قرمز مهمی را رد کرده و ترور وحشیانه و بزدلانه‌ای را مرتکب شده است که جزییات کامل آن در دست بررسی است؛ امّا بلافاصله مهره‌های امنیتی خود در رسانه‌ها را هم سرخط کرده است تا از طریق انتشار جزییات دروغ، مردم و صاحب‌نظران را سردرگم و اقدام تروریستی خود را نیز تکمیل کند. وی خاطرنشان کرد: جزییات و ابعاد کامل ترور شهید هنیه به‌دقت در حال بررسی است و اطلاعات مهمی نیز به دست آمده است، امّا برخی از بدیهی‌ترین جزییات، مانند بررسی پیکر شهید و محل حادثه، کاملاً نشان می‌دهد که ناشی از انفجار بمب کارگذاشته‌شده در محل اقامت نبوده است. آخرین یافته‌های بررسی‌ها نشان می‌دهد که پرتابه‌ای از بیرون، به‌وسیله پهپاد یا حامل دیگری به داخل ساختمان نفوذ داده شده و انفجاری را تولید کرده است، بنابراین در این ترور نه از عامل انسانی و کاشت بمب، بلکه از فناوری‌های جدید تروریستی استفاده شده است. این منبع آگاه با بیان اینکه ""بخش‌های دیگر گزارش نیویورک تایمز هم، مثلاً آنجا که از تشکیل جلسه ساعت 7 صبح در محضر مقام معظم رهبری سخن می‌گوید هم کاملاً کذب است""، تأکید کرد: این یک تاکتیک قدیمی و کهنه رسانه‌ای است که به مخاطب اطلاعات خیلی جزئی مانند زمان و مکان و... ارائه می‌شود تا مخاطب این‌چنین تصور کند که این مجموعه قابل توجه از جزییات، قاعدتاً باید حاکی از اشراف نویسندگان باشد؛ حال آنکه خیلی از اوقات، این ارائه جزییات از سوی رسانه‌های آمریکایی درباره ایران، نه ناشی از اشراف، بلکه برگرفته از دروغ‌گویی عمیق‌تر آنان است؛ پدر این نوع اطلاع‌رسانی در غرب، گوبلز، وزیر اطلاع‌رسانی هیتلر بود، و این نویسندگان نیویورک تایمز هم به پدر معنوی خود اقتدا کرده‌اند. انتهای پیام/+"
3133174,مراسم تشییع شهید بیدی برگزار شد,۱۳ مرداد ۱۴۰۳ - ۱۳:۳۷,https://newsmedia.tasnimnews.com/Tasnim/Uploaded/Image/1403/05/13/1403051312350876830695554.jpg,به گزارش گروه دفاعیخبرگزاری تسنیم،‌ مراسم تشییع شهید میلاد بیدی از مستشاران نظامی سپاه پاسداران انقلاب اسلامی که در جنوب لبنان به شهادت رسیده، صبح امروز با حضور اقشار مختلف مردم در محله مسعودیه تهران برگزار شد.  به گزارش تسنیم، شهید بیدی در پی حمله 3 روز قبل جنگنده‌های رژیم صهیونیستی به ضاحیه در جنوب لبنان برای ترور شهید «فواد علی شکر» از فرماندهان ارشد حزب الله به شهادت رسید. انتهای پیام/
3132984,لزوم ارتقا طرح‌های پاسخ سریع به تهدیدات زیستی,۱۳ مرداد ۱۴۰۳ - ۰۹:۵۳,https://newsmedia.tasnimnews.com/Tasnim/Uploaded/Image/1403/05/13/1403051309503552630693594.jpg,به گزارش گروه دفاعیخبرگزاری تسنیم، جلسه شورای عالی پدافند زیستی با محوریت تصویب‌نامه‌های نظام عملیاتی پدافند زیستی و برنامه ملی مقابله با ناقلین مهاجم زیستی (پشه ائدس) از سوی قرارگاه پدافند زیستی کشور با حضور سردار غلامرضا جلالی رئیس سازمان پدافند غیرعامل کشور و فرمانده قرارگاه پدافند زیستی کشور و سایر اعضای این قرارگاه و همچنین نمایندگان وزارت بهداشت و درمان و آموزش پزشکی، جهاد کشاورزی، نفت، راه و شهرسازی، کشور، امور خارجه، علوم، تحقیقات و فناوری، سازمان حفاظت محیط زیست، حفظ نباتات، دامپزشکی، جمعیت هلال احمر، صدا و سیما موسسه سرم سازی رازی و انستیتو پاستور ایران برگزار شد. در ابتدای این جلسه، سردار جلالی فرمانده قرارگاه زیستی کشور به تشریح قانون تشکیل سازمان پدافند غیرعامل کشور که در مجلس شورای اسلامی مصوب و ابلاغ شده پرداخت. وی در ادامه با تاکید بر اهمیت شناسایی، رصد و پایش در حوزه‌های تهدید نوین و به ویژه حوزه پدافند زیستی، اظهار داشت: تجربه پاندمی کرونا به همه نشان داد که مسئله تهدیدات زیستی تا چه حد جدی است و پیامد‌های آن نه تنها حوزه بهداشت و درمان بلکه حوزه اقتصادی، امنیتی و اجتماعی را نیز به شدت تحت تاثیر قرار می‌دهد. سردار جلالی با بیان اینکه برنامه ملی پدافند زیستی در دو بخش تقویت و ارتقاء زیرساخت‌ها و آمادگی و اقدامات عملیاتی در دستور کار قرارگاه پدافند پدافند زیستی کشور قرار دارد، متذکر شد: از جلسات بعدی این موارد به صورت دستگاه به دستگاه بررسی می‌گردد تا سطح مطلوبی از توانمندی ایجاد شود. به گفته وی وظایف اصلی قرارگاه پدافند زیستی، رصد و شناسایی تهدیدات حوزه زیستی است و همچنین بررسی پیامد‌های حادثه، رخداد و آسیب پذیری و شناسایی ضعف‌ها است. به همین جهت در نظام دیده بانی سلامت کشور در حوزه رصد، بررسی و شناسایی بایستی اقدامات لازم جهت به روز شدن صورت گیرد. رئیس سازمان پدافند غیرعامل کشور با بیان اینکه از اهداف دیگر قرارگاه ارتقاء نظام تشخیصی کشور است، گفت: براساس نوع تهدیدات، کشور نیاز به آزمایشگاه‌ها و سازماندهی آن‌ها دارد تا بتوانیم تشخیص پیشدستانه داشته باشیم. وی در ادامه با بیان اینکه در حوزه منابع انسانی تخصصی، پیش بینی واحد احتیاط و ذخیره پدافند زیستی که توسط ستاد کل نیرو‌های مسلح پیشنهاد شد را پیگیری و در نظام عملیاتی پدافند زیستی گنجاندیم، افزود: در این طرح از ظرفیت گروه‌ها و دسته‌های مختلف با تخصص‌های گوناگون در زمان بحران استفاده می‌شود. به گفته سردار جلالی، براساس هرتهدیدی که مشخص می‌شود توسط استان‌ها طرح‌های پاسخ سریع به تهدیدات مورد نظر تدوین و آمادگی لازم باید کسب شود. براساس همین سند پدافند زیستی در سطوح ملی، استانی و شهری و در دستگاه‌های مختلف دارای برنامه خاص خود هستند. انتهای پیام/
3132749,فضائلی: راهی جز مقاومت در برابر رژیم صهیونیستی وجود ندارد,۱۲ مرداد ۱۴۰۳ - ۱۵:۰۱,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه سیاسیخبرگزاری تسنیم، مهدی فضائلی عضو دفتر حفظ و نشر آثار حضرت آیت‌الله خامنه‌ای امروز در سخنرانی پیش از خطبه نماز جمعه تهران گفت: امروز ما در صحنه راهبردی و مواجهه با رژیم صهیونیستی و حامیان و پشتیبانان او در سطح جهان یعنی نظام استکباری در حال آبدیده‌تر شدن و ورزیده‌تر شدن هستیم. این مسیری برای ارتقاء بیشتر نظام اسلامی و رشد و کمال امت اسلامی تا رسیدن به تمدن نوین اسلامی است. فضائلی با اشاره به تاثیر اسلام در عرصه جهان تصریح کرد: انقلاب اسلامی با حضور از زمان پیروزی خود تاثیرات شگرف و بسیار ماندگاری را در عرصه بین الملل به وجود آورد و توجه و گرایش به اسلام در سطح جهان افزایش پیدا کرد. وی افزود: تا پیش از پیروزی انقلاب اسلامی گروه‌های مبارز فلسطینی عمدتاً گرایشات مارکسیستی و ناسیونالیستی داشتند. جنبش‌هایی مانند جنبش فتح با انگیزه‌ها و ایدئولوژی‌ اسلامی مبارزه نمی‌کردند. اما با پیروزی انقلاب اسلامی شاهد یک تحول در مبارزات مردم فلسطین هستیم و شاهدیم که گروه‌هایی با ایدئولوژی و تفکر اسلامی در صحنه مبارزه با رژیم صهیونیستی خلق می‌شوند. عضو دفتر حفظ و نشر آثار حضرت آیت‌الله خامنه‌ای خاطرنشان کرد: جنبش جهاد اسلامی جزو اولین این گروه‌هاست و حماس در ادامه این راه در فلسطین تاسیس و اعلام حضور می‌کند. از زمانی که اسلام به میدان مبارزه با رژیم صهیونیستی وارد می‌شود و تفکر و اندیشه اسلامی در مقابل رژیم صهیونیستی قد برافراشته می‌کند، صحنه مبارزه تغییر کرده و انتفاضه‌های مختلف شکل می‌گیرد. وی ادامه داد: شما مشاهده می‌کنید که رژیم صهیونیستی که تا پیش از این اندیشه از بحر تا نهر را دنبال می‌کرد و بی‌محابا در مقابل کشورهای اسلامی می‌ایستاد و جنگ‌های او به عنوان جنگ‌های 6 روزه قلمداد می‌شد، امروز به نقطه‌ای می‌رسد که مجبور است در مقابل یک گروه فلسطینی به نام حماس تن به مبارزه بدهد و نتواند فتوحات مورد نظر خود را به دست بیاورد. فضائلی افزود: رژیم صهیونیستی در جنگ 6 روزه، چند کشور اسلامی  را شکست داد ولی امروز در مقابل حماس و حزب الله لبنان اینگونه مجبور به تن دادن به یک نبرد طولانی و بدون دستاورد نظامی است. این یکی از مهمترین نتایج تفکر اسلامی و دینی در صحنه مبارزه است. عضو دفتر حفظ و نشر آثار حضرت آیت‌الله خامنه‌ای تاکید کرد: عصبانیت و مواجهه این‌گونه نظام استکباری با امت اسلام و اندیشه اسلامی و تلاش برای مبارزه با تفکر اسلامی و دولت اسلامی که نظام جمهوری اسلامی است، به این علت است که آن‌ها در دستیابی به اهداف و مقاصد خود در صحنه مبارزه و صحنه بین‌الملل با حضور اسلام و تفکر اسلامی با دشواری‌های زیادی روبرو شده است و نیل به آن‌ها به راحتی گذشته نیست. وی افزود: برخی سوال می‌کنند چرا رژیم صهیونیستی اینگونه بی‌پروا و گستاخ عملیات می‌کند. اساساً تولد، خلق و شکل‌گیری رژیم صهیونیستی برای ساختارشکنی، قانون شکنی و عبور از خط قرمزها بوده است. یک نطفه نامشروع توسط نظام سلطه در این نقطه حساس و جغرافیایی تاسیس کردند تا همین کارها را انجام بدهد و به قواعد انسانی و بین‌المللی پایبند نباشد. فضائلی اظهار کرد: حیات رژیم صهیونیستی در عبور از خط قرمزهاست و تداوم این رژیم در زیر پا گذاشتن حقوق انسان‌ها و حقوق بشر و سایر چهارچوب‌ها و نظاماتی است که کشورها ولو به ظاهر تلاش می‌کنند آن را رعایت کنند. وی ادامه داد: لذا ما از رژیم صهیونیستی توقع تن دادن به چهارچوب‌ها، ساختارها و نظام بین‌الملل را نباید داشته باشیم چون این توقع به نوعی ساده لوحی است. تنها راه مواجهه با رژیم صهیونیستی قدرتمند شدن، قوی‌تر شدن و ایستادگی در برابر این جرثومه فساد، جنایت و باند قتل و جنایت است. عضو دفتر حفظ نشر آثار حضرت آیت الله خامنه‌ای در ادامه تصریح کرد: حرکتی که توسط مجاهدان فلسطینی آغاز شده و با افتخار و اعتماد به نفس در حال ادامه یافتن است آن چیزی است که رژیم صهیونیستی را از پای در خواهد آورد. البته مسیر یک مسیر هموار نیست و فرش قرمز برای مجاهدان راه خدا پهن نمی‌کنند که اگر اینگونه بود مجاهد راه خدا شدن آسان بود. وی ادامه داد: امروز دشمن با پشتیبانی نظام استکباری و در راس آن آمریکا هر روز صحنه مبارزه را پیچیده‌تر از قبل می‌کند. در مقابل او، جبهه مقاومت و در راس آن دولت مقاومت یعنی نظام جمهوری اسلامی ایران چاره‌ای جز مواجهه با این پیچیدگی‌ها و دشواری‌ها ندارد. هر کس از دو طرف در این مواجهه اگر ذره‌ای دچار تردید شود شکست را پذیرفته است و این یک قاعده و سنت بدون تغییر است. فضائلی گفت: مبارزان حماس از جمله شهید بزرگوار اسماعیل هنیه کسانی بودند که مبارزه با رژیم صهیونیستی را با تمام وجود و بعد از سال‌های متمادی تجربه مذاکره توسط گروه‌های دیگر نظیر جنبش فتح به این راه رسیدند که هیچ راه و گزینه غیر از مقاومت و ایستادگی در برابر رژیم صهیونیستی و به رسمیت نشناختن این رژیم وجود ندارد. وی ادامه داد: آن‌ها در میدان به این نتیجه دست پیدا کرده‌اند و این تجربه یک تجربه ارزانی نیست که بخواهیم به راحتی از آن عدول کنیم و نادیده بگیریم. نادیده گرفتن تجارب گران قیمت و گران سنگ به دست آمده؛ ندامت، شرمساری و پشیمانی را در پی خواهد داشت. عضو دفتر حفظ نشر آثار حضرت آیت الله خامنه‌ای گفت: شهید هنیه در اردوگاه متولد شد و خانواده او به مصر تبعید شده بودند. در دوران زندگی خود چندین بار به زندان‌های رژیم صهیونیستی می‌افتد و در آنجا شکنجه می‌شود و مجدداً تبعید می‌شود. چندین بار در معرض ترور قرار می‌گیرد و تعداد بسیاری از خانواده او و نزدیکانش به شهادت می‌رسند. وی افزود: چنین انسانی که در اردوگاه‌های فلسطینی به دنیا آمده، زندان‌های اسرائیل را تجربه کرده، شکنجه آن‌ها را تحمل کرده، توسط آن‌ها تبعید شده و خانواده‌اش به شهادت رسیده‌اند، پایان زندگی چنین انسانی غیر از شهادت به دست رژیم صهیونیستی می‌توانست برای او یک افسوس باشد چون سعادت چنین انسان‌هایی شهادت در راه خداست. فضائلی با اشاره به وظیفه ما در شرایط کنونی آن اظهار کرد: تعبیر رهبر معظم انقلاب از نظام اسلامی دولت مقاومت بوده و اتکای جبهه مقاومت به دولت مقاومت است. دولت مقاومت یعنی مرکز ثقل جریان استقامت در برابر استکبار جهانی امروز باید قوی‌تر از گذشته باشد. وی ادامه داد: امروز برای قوی‌تر بودن مولفه‌هایی وجود دارد. البته این مؤلفه‌ها همواره وجود داشته‌اند اما امروز بیشتر از همیشه نمود دارند. انسجام داخلی، وحدت و همدلی جزو مهم‌ترین مولفه‌های قوی بودن در مقابل نظام سلطه است. آن‌ها به دنبال ایجاد گسست، تفرق و اختلاف در جامعه اسلامی هستند. ما با همدلی و انسجام و همبستگی خودمان بایستی آن‌ها را در این زمینه ناکام بگذاریم. عضو دفتر حفظ نشر آثار حضرت آیت الله خامنه‌ای گفت: مسئله دیگری که قوت دولت و نظام اسلامی را افزایش می‌دهد، این است که دولت جدیدی که امروز برادر عزیزمان آقای دکتر پزشکیان مسئولیت اداره آن را به عهده گرفته‌اند و توسط مردم انتخاب شده‌اند. ایشان بر اساس همان توصیه‌هایی که رهبر انقلاب در دیدار و مراسم تنفیذ داشتند، این توصیه‌ها را جدی بگیرند که یکی از مهم‌ترین آن‌ها توجه به اقتصاد و معیشت و زندگی مردم است. وی افزود: امروز دولت ما جزو اولویت‌های خود و در صدر آن‌ها بایستی به اقتصاد و معیشت مردم اهتمام بورزد. اتفاقاتی از این قبیل نبایستی او را در طی این مسیر اصلی و جهت‌گیری اصلی از مسیر خارج کرده و ذهن او را منحرف کند. فضائلی تاکید کرد: اگرچه این حادثه حادثه مهمی است و بایستی برای آن تدبیر کرد که برای آن تدبیر شده و ان‌شاءالله به اجرا خواهد گذاشته شد. این‌ها مراحلی است که ما از آن‌ها عبور خواهیم کرد، اما، وضعیت اقتصاد جامعه و معیشت مردم برای رسیدن به یک جامعه قوی جزو الزامات است. وی افزود: لذا؛ دولت محترم بایستی در این زمینه اعضای کابینه را جزو افراد کاری و توانمند و معتقد به مبانی اسلامی و معتقد به این مبارزه انتخاب کند و هرچه زودتر فعالیت‌های دولت جدید آغاز شود و در صدر آن، اهتمام به مقوله اقتصاد است. عضو دفتر حفظ نشر آثار حضرت آیت الله خامنه‌ای خاطرنشن کرد: سخن آخرم خطاب به رژیم صهیونیستی و باند قاتل و جنایت در رژیم صهیونیستی است. اگر آن‌ها تصور کردند که با ترور شخصیت‌های موثر جبهه مقاومت در لبنان، شخصیت‌هایی مانند فواد شکر و یا شخصیت بزرگواری مانند اسماعیل هنیه می‌توانند در عزم اراده ما در این مبارزه خلل و سستی ایجاد کنند، کور خوانده‌اند. وی افزود: آن‌ها مطمئن باشند که این خون‌ها و شهادت‌ها، اراده ما را در این مسیر برای خون‌خواهی این شهیدان بیش از گذشته جزم خواهد کرد. فضائلی تاکید کرد: رژیم صهیونیستی و باند قاتل و جنایتکار حاکم بر این رژیم تردید نکنند که خونخواهی اسماعیل هنیه انجام خواهد شد و تردید نکنند که دولت اسلامی در خونخواهی مهمان عزیز و شریف خود آنچنان مجازاتی را برای این رژیم و باند رقم خواهد زد که حتی در فکر آن‌ها نمی‌گنجد. وی در پایان گفت: امت اسلامی و مردم شریف ما آماده چنین خونخواهی باشند و مطمئن باشند که این اتفاق خواهد افتاد. انتهای پیام/
3132741,تسلیت سرلشکر سلامی به سیدحسن نصرالله,۱۲ مرداد ۱۴۰۳ - ۱۴:۵۶,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,"به گزارش گروه سیاسیخبرگزاری تسنیم، به نقل از سپاه نیوز، سردار سرلشکر حسین سلامی فرمانده کل سپاه پاسداران انقلاب اسلامی در پیامی، شهادت فواد شکر را به سید حسن نصرالله دبیرکل حزب الله لبنان تسلیت گفت. متن پیام تسلیت بدین شرح است: «بسم الله الرّحمن الرّحیم مجاهد نستوه جناب حجت الاسلام و المسلمین سید حسن نصرالله رهبر پرافتخار مقاومت اسلامی لبنان ( دامت برکاته ) سلام علیکم؛ شهادت، عالی ترین مرتبه ""حضور عندالرب "" است که اولیاء الهی، آن را ""افضل قُرُبات"" خوانده اند و عاشقان، آن را ""احلی من العسل"" دیده اند، و چه جاهلند دشمنان خزیده در ظلمتکده ها که به گمان انتقام، بندگان مخلص خداوند متعال را به آن تهدید می کنند! در واقع آنان پلی می سازند برای رسیدن مان به معشوق! و چه باشکوه شهدای ما به این اشقیا خطاب کرده و شادمانه گفته اند سینه هایمان را بشکافید تا ببینید در آن جز تمنای وصال نیست. اینجانب به جنابعالی که قافله سالار مجاهدان و شهیدان سرافراز مقاومت هستید و بسیاری در شعاع عشق و معنویت شما سرود الهی ""من المومنین رجال صدقوا ما عاهدوالله علیه فمنهم من قضی نحبه و منهم من ینتظر""  سر دادند و همچنین آحاد ملت مقاوم و رشید لبنان و رزمندگان جبهه مقتدر مقاومت اسلامی، شهادت پر فیض سردار شجاع مقاومت شهیدالقدس ""ابومحسن فواد شکر"" از سلاله شهیدان عاشورا و سلسله مجاهدان کربلای حسینی و شهدای عزیز همراه او که در جنایت تروریستی اخیر رژیم صهیونیستی در ضاحیه بیروت به این فیض بزرگ نائل آمدند، را صمیمانه تبریک و تسلیت عرض می نمایم. بی تردید شهید عزیز حاج محسن خلاصه شهدای نهضت مبارک حزب الله لبنان و نوید بخش پیروزی عظیم جبهه حق است و دشمنان امت اسلامی به ویژه باند تبهکار، جنایتکار و تروریست صهیونی و قاتلان زنان، کودکان و مردان مظلوم غزه و حامیان آن باید منتظر خشم مقدس و انتقام سخت و حتمی مجاهدان مومن، مصمم و با اراده اضلاع مقاومت اسلامی و خونخواهی آنها باشند. ""و ما النصر الا من عندالله العزیز الحکیم"" سرلشکر پاسدار حسین سلامی فرمانده کل سپاه پاسداران انقلاب اسلامی» انتهای پیام/"
3132590,تسلیت سرلشکر سلامی برای شهادت رضا محمد سلیمانی,۱۲ مرداد ۱۴۰۳ - ۰۹:۵۹,https://newsmedia.tasnimnews.com/Tasnim/Uploaded/Image/1403/03/19/1403031913493676530252584.jpg,"به گزارش گروه سیاسیخبرگزاری تسنیم،سردار سرلشکر پاسدار حسین سلامی فرمانده کل سپاه با صدور پیامی شهادت سرتیپ دوم پاسدار رضا محمد سلیمانی را تسلیت گفت. متن پیام تسلیت بدین شرح است: «بسم الله الرحمن الرحیم عروج آسمانی سردار سرافراز سپاه اسلام  ""سرتیپ دوم  پاسدار رضا محمد سلیمانی "" از فرماندهان و پیشکسوتان پرافتخار هشت سال دفاع مقدس ، را به خانواده مکرم و همرزمان شجاع وی تسلیت و تعزیت عرض می نمایم. تلاش‌های ارزنده آن مجاهد رشید و دلاور در دفاع از استقلال ، امنیت و تمامیت ارضی کشور و ارزش‌های دینی ، انقلابی و ملی به ویژه رویارویی با دشمن بعثی در جنگ تحمیلی و درخشش ممتاز در ارتقای توان و سازمان توپخانه سپاه و تصدی فرماندهی توپخانه لشکر مقدس 14 امام حسین علیه السلام اصفهان،  فرماندهی گروه توپخانه موشکی 15 خرداد اصفهان، فرماندهی دانشکده توپخانه نیروی زمینی سپاه، فرماندهی توپخانه 56 حضرت یونس استان فارس و همچنین ایفای نقش های موثر و ماندگار در سنگرهای جانشینی لشکر 19 فجر استان فارس و لشکر مقدس 14 امام حسین اصفهان، فرمانده سپاه حضرت قمر بنی هاشم علیه السلام استان چهارمحال بختیاری و ریاست باشگاه‌ فرهنگی ورزشی شهید سپاسی شیراز و انتقال تجارب و آموزه های دفاعی و .... به نسل جدید برای همیشه در حافظه مردمان این سرزمین به ویژه مدافعان انقلاب و میهن اسلامی زنده و در روز عقبی شایسته پاداش الهی خواهد بود. از درگاه خداوند قادر متعال برای آن سردار عالیقدر غفران و رحمت واسعه الهی و  همجواری با سید و سالار شهیدان حضرت اباعبدالله الحسین (ع) و برای خانواده معظم و عموم مصیبت دیدگان و بازماندگان معزز  و نیز همرزمان وی آرامش و شکیبایی توام با ثبات قدم در خیمه ولایت، مسئلت می نمایم. سرلشکر پاسدار حسین سلامی فرمانده کل سپاه پاسداران انقلاب اسلامی» انتهای پیام/"
3132376,سرلشکر باقری:نحوه خونخواهی ما و محور مقاومت در حال بررسی است,۱۱ مرداد ۱۴۰۳ - ۱۴:۳۰,https://newsmedia.tasnimnews.com/Tasnim/Uploaded/Image/1402/07/16/1402071613592576328519514.jpg,به گزارش خبرنگار دفاعیخبرگزاری تسنیم، سردار سرلشکر محمد باقری رئیس ستادکل نیروهای مسلح در حاشیه مراسم تشییع شهید اسماعیل هنیه اظهار داشت: در مورد اینکه محور مقاومت و ما چگونه این خونخواهی را انجام می‌دهیم موضوعی است که در دست بررسی است. وی تاکید کرد: حتما این کار اتفاق خواهد افتاد. اقدامات گوناگونی باید صورت بگیرد و صهیونیستها حتما پشیمان خواهند شد.  به گزارش تسنیم، اسماعیل هنیه رئیس دفتر سیاسی حماس که برای شرکت در مراسم تحلیف مسعود پزشکیان رئیس جمهور کشورمان به ایران سفر کرده بود، بامداد چهارشنبه 10 مردادماه در محل اقامتش در تهران ترور شد و به همراه یکی از محافظینش به شهادت رسید. انتهای پیام/
3132271,وزارت دفاع:جبهه مقاومت قطعا پاسخ ترور هنیه را خواهد داد,۱۱ مرداد ۱۴۰۳ - ۱۱:۵۲,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم، وزارت دفاع و پشتیبانی نیروهای مسلح به مناسبت شهادت اسماعیل هنیه رئیس دفتر سیاسی حماس بیانیه ای صادر کرد. متن این بیانیه به شرح زیر است: انا لله و انا الیه راجعوناقدام بزدلانه دشمن سفاک و ددمنش در به شهادت رساندن رهبر شجاع و رزمنده خستگی ناپذیر جناب آقای دکتر اسماعیل هنیه رئیس دفتر سیاسی جنبش مقاومت اسلامی فلسطین (حماس) که جهت شرکت در مراسم تحلیف ریاست جمهوری اسلامی ایران در تهران اقامت داشت، نشانه اوج استیصال و درماندگی استکبار و بیان گر این نکته است که پایان عمر رژیم کودک کش صهیونیستی نزدیک است و مقاومت با ترور رهبرانش پایان نخواهد یافت. شهید اسماعیل هنیه تمام عمر با برکت خود را با آرزوی شهادت، صرف مبارزه شرافتمندانه با دشمن صهیونیستی کرده بود و در این راه از تقدیم جان فرزندان و نزدیکانش نیز دریغ نکرد و در آخر به خواسته دیرینه خود که همانا شهادت بود رسید. وزارت دفاع و پشتیبانی نیروهای مسلح ضمن محکوم کردن این جنایت بی شرمانه در حریم جمهوری اسلامی ایران، شهادت این مجاهد نستوه، بصیر و شجاع را به مقام معظم رهبری و فرماندهی معظم کل قوا(مدظله العالی) ،مردم شریف ایران، ملت قهرمان فلسطین، رزمندگان جبهه مقاومت و تمام آزادگان جهان تسلیت گفته و اعلام می دارد جبهه مقاومت قطعا پاسخ متناسب با این اقدام در زمان و مکان مناسب را خواهد داد. و سیعلم الذین ظلموا ای منقلب ینقلبون وزیر دفاع و پشتیبانی نیروهای مسلحسرتیپ دکتر محمدرضا آشتیانی انتهای پیام/
3132184,فرمانده کل سپاه شهادت میلاد بیدی در بیروت را تسلیت گفت,۱۱ مرداد ۱۴۰۳ - ۱۰:۱۵,https://newsmedia.tasnimnews.com/Tasnim/Uploaded/Image/1403/03/21/1403032109500120830261934.jpg,"به گزارش گروه دفاعیخبرگزاری تسنیم، سردار سرلشکر حسین سلامی فرمانده کل سپاه پاسداران انقلاب اسلامی، طی پیامی شهادت میلاد بیدی از مستشاران نظامی ایران در سوریه و لبنان را تسلیت گفت.  متن این پیام به شرح ذیل است: بسم الله الرحمن الرحیموَلا تَحسَبَنَّ الَّذینَ قُتِلوا فی سَبیلِ اللَّهِ أَمواتًا ۚ بَل أَحیاءٌ عِندَ رَبِّهِم یُرزَقونَ (آل عمران 169) شهادت پرافتخار پاسدار رشید سپاه اسلام، مدافع سرافراز حرم ""شهید میلاد بیدی"" از مستشاران نظامی ایران در سوریه و لبنان که در جنایت حمله تروریستی اخیر جنگنده‌های رژیم صهیونیستی به ضاحیه بیروت به فیض شهادت نائل آمد را به خانواده معظم و همرزمان دلاور ایشان تبریک و تسلیت عرض می‌نمایم. تلاشهای سترگ و مجاهدانه آن شهید ارجمند در عرصه‌های دفاع از انقلاب و نظام اسلامی و صیانت از امنیت و آرامش این سرزمین در رویارویی با توطئه‌های دشمنان ایران و ایرانی و کمک و همراهی با مجاهدان امت اسلامی در میدان مبارزه با رژیم جلاد، جنایتکار و اشغالگر صهیونی برای همیشه ماندگار و الهام بخش جوانان غیرتمند و انقلابی امروز و فردای میهن اسلامی به ویژه نسل جدید پاسداران انقلاب خواهد بود. با تاکید بر شعله ور شدن آتش خشم و انتقام مجاهدان مومن جبهه عظیم مقاومت اسلامی از جنایات اخیر رژیم سفاک و پلید صهیونیستی در منطقه بویژه غزه مقتدر، از درگاه خدای کریم و نعیم، برای آن شهید عزیز علو درجات و همنشینی با شهدای کربلا و برای خانواده مکرم و علاقمندان و همرزمان ارجمند وی سلامتی و ثبات قدم در تداوم راه شهید و شهادت و جهاد خالصانه در مسیر اعتلای قرآن و عترت و سربلندی ایران اسلامی را طلب می‌کنم. سرلشکر پاسدار حسین سلامیفرمانده کل سپاه پاسداران انقلاب اسلامی انتهای پیام/"
3132160,شهادت مستشار ایرانی در حمله اخیر اسرائیل به بیروت,۱۱ مرداد ۱۴۰۳ - ۰۹:۳۸,https://newsmedia.tasnimnews.com/Tasnim/Uploaded/Image/1403/05/11/1403051109373989530682104.jpg,به گزارش گروه دفاعیخبرگزاری تسنیم، میلاد بیدی از مستشاران نظامی ایران در لبنان در حمله اخیر جنگنده‌های رژیم صهیونیستی به ضاحیه بیروت به شهادت رسید. شهید بیدی طی حمله اسرائیل به ساختمان شهید فواد شکر از فرماندهان عالیرتبه حزب الله به شهادت رسیده است. انتهای پیام/
3131927,موسوی:شهید هنیه اسطوره و نماد مبارزه با رژیم صهیونیستی بود,۱۰ مرداد ۱۴۰۳ - ۱۷:۰۳,https://newsmedia.tasnimnews.com/Tasnim/Uploaded/Image/1403/04/17/140304170929208830506934.jpg,"به گزارش گروه دفاعیخبرگزاری تسنیم، امیر سرلشکر سید عبدالرحیم موسوی فرمانده کل ارتش بمناسبت شهادت اسماعیل هنیه رییس دفتر سیاسی جنبش مقاومت اسلامی حماس، پیامی صادر کرد. متن پیام فرمانده کل ارتش به این شرح است: بسم الله الرحمن الرحیم"" والذین هاجروا فی سبیل الله ثم قتلوا او ماتوا لیرزقنهم الله رزقا حسنا "" (حج 58) عروج رهبر شجاع، بزرگ مرد خستگی ناپذیر و مبارز فلسطینی، شهید حاج اسماعیل هنیه، موجب تاثر و تالم جبهه مقاومت در گستره‌ای به وسعت وجدان‌های بیدار آزادگان جهان شد. شهید هنیه اسطوره و نماد مبارزه با رژیم خونخوار صهیونیستی بود که در انسجام، وحدت و همگرایی جنبشها،جریان‌ها و گروه‌های مقاومت در فلسطین اشغالی و دیگر کشورها و رساندن صدای مظلومیت، فراتر از مرزهای فلسطین، نقش و جایگاه بی بدیلی داشت. بدون شک جنایتهای تروریستی رژیم غاصب صهیونیستی که در پی شکستهای مفتضحانه در طوفان الاقصی وغزه و استیصال آن جرثومه شوم در مصاف رو در رو با رزمندگان جبهه مقاومت رقم خورده، موجب اتحاد بیشتر و شکل گیری امواج توفنده دیگری علیه این رژیم نحس خواهد شد. اکنون ندای آزادی فلسطین و تنفر از رژیم پلید صهیونیستی، جهانی شده و پرچمی که شهید هنیه با پشتوانه‌های اعتقادی ملهم از اسلام و قرآن در دست داشت به برکت خون این شهید و ده‌ها هزار کودک و زن و مرد بی گناه ، توسط هزاران رزمنده و فرمانده روییده از خون پاک بی گناهان غزه دراهتزاز می ماند و با وعده خدای جبار، فروپاشی و اضمحلال این رژیم منفور در جهان را سرعت می‌بخشد. شهادت آن مجاهد نستوه و محور وحدت مدافعان قدس شریف و جبهه دفاع از مظلوم را محضرولی امر مسلمین جهان حضرت امام خامنه‌ای مدظله العالی، امت اسلامی، ملت سرافراز فلسطین، رزمندگان و فرماندهان و پرچم داران جبهه مقاومت و خانواده گرانقدر آن شهید تبریک و تسلیت عرض می‌کنم و یقین دارم شهید هنیه با لطف خدای متعال در اعلی علیین ماوا خواهد گزید و به زودی جبهه عظیم و متحد مقاومت اسلامی، با امداد الهی و اراده‌ای قوی‌تر، انتقام خون شهیدان راه آزادی فلسطین را از رژیم کودک‌کش صهیونیست خواهد گرفت. انتهای پیام/"
3131905,باقری:شهادت هنیه زمینه‌ساز اتحاد هرچه بیشتر جهان اسلام است,۱۰ مرداد ۱۴۰۳ - ۱۶:۳۲,https://newsmedia.tasnimnews.com/Tasnim/Uploaded/Image/1402/07/16/1402071611183733528517884.jpg,"به گزارش گروه دفاعیخبرگزاری تسنیم، سردار سرلشکر محمدباقری رئیس ستادکل نیروهای مسلح در پیامی شهادت اسماعیل هنیه رئیس دفتر سیاسی حماس را تسلیت گفت. متن این پیام به شرح زیر است: ""وَلَا تَحسَبَنَّ ٱلَّذِینَ قُتِلُواْ فِی سَبِیلِ ٱللَّهِ أَموَاتَاً بَل أَحیَآءٌ عِندَ رَبِّهِم یُرزَقُونَ"" شهادت پر افتخار مجاهد خستگی ناپذیر، رهبر شجاع جبهه مقتدر مقاومت اسلامی فلسطین و رئیس دفتر سیاسی حماس، شهید بزرگوار ""آقای دکتر اسماعیل هنیه"" و محافظ ایشان را که در اقدام تروریستی رژیم جعلی و جنایتکار صهیونیستی به شهادت رسیدند را به امت اسلامی، آزادی خواهان جهان، جبهه عظیم مقاومت اسلامی و مردم مقاوم و صبور فلسطین به ویژه خانواده مکرم آن شهیدان والامقام تسلیت  عرض می‌نمایم. بیشک این جنایت تروریستی، ضد انسانی و مغایر با قوانین و اصول بینالمللی که ناشی از استیصال و شکست‌های پی‌درپی در مقابل دفاع قهرمانانه جبهه مقاومت اسلامی با پشتوانه مردم صبور و مقتدر فلسطین می‌باشد، زمینه ساز اتحاد هرچه بیشتر جبهه مقاومت اسلامی و جهان اسلام و شکست‌هایی به مراتب دردناکتر از گذشته برای آن رژیم منفور و حامیان آن، به خصوص آمریکای تروریست پرور خواهد شد. به فضل الهی و با مجاهدت رزمندگان سلحشور جبهه مقاومت اسلامی مبارزه بر علیه رژیم صهیونیستی مصممتر از گذشته تداوم داشته و نویدبخش آرمان آزادی قدس شریف با نابودی غده سرطانی اسرائیل می‌باشد. از درگاه خداوند متعال، علوّ درجات شهدای این جنایت و صبر، شکیبایی و ثبات قدم خاندان معظم شهیدان را مسئلت می‌نمایم. انتهای پیام/"
3131610,اطلاعیه ۲ سپاه: صهیونیست‌ها با پاسخ سخت ایران مواجه می‌شوند,۱۰ مرداد ۱۴۰۳ - ۱۲:۱۳,https://newsmedia.tasnimnews.com/Tasnim/Uploaded/Image/1403/01/14/1403011409242259829722024.jpg,"به گزارش گروه دفاعیخبرگزاری تسنیم، اطلاعیه شماره 2 روابط عمومی سپاه پاسداران انقلاب اسلامی در پی شهادت اسماعیل هنیه رئیس دفتر سیاسی حماس منتشر شد. متن اطلاعیه به‌شرح ذیل است: بسم اللّه الرّحمن الرّحیممِّنَ ٱلۡمُؤۡمِنِینَ رِجَالࣱ صَدَقُواْ مَا عَٰهَدُواْ ٱللَّهَ عَلَیهِۖ فَمِنۡهُم مَّن قَضَىٰ نَحبهُۥ وَمِنۡهُم مَّن یَنتَظِرُۖ وَمَابَدَّلُواْ تَبدیلاٌ همان‌گونه که به استحضار ملت شریف و عظیم‌الشأن ایران اسلامی و آحاد امت اسلامی و رزمندگان جبهه پرافتخار مقاومت رسانده شد، در نخستین ساعات بامداد امروز چهارشنبه 11 مرداد ماه 1403 مجاهد بزرگ ""آقای دکتر اسماعیل هنیه"" رئیس معزز دفتر سیاسی حماس و یکی از محافظان شجاع ایشان در اقدام تروریستی رژیم بزدل و جنایتکار صهیونیستی، در محل اقامت خود در تهران به شهادت رسیدند. شهید هنیه از جمله شخصیت‌های برجسته حدود 110 هیئت خارجی دعوت‌شده توسط ""مجلس محترم شورای اسلامی"" برای شرکت در ""آیین تحلیف چهاردهمین ریاست جمهوری اسلامی ایران"" بودند که طی سالیان اخیر به‌ویژه پس از عملیات تاریخی ""طوفان الاقصی"" سفرهای متعددی به کشورمان داشتند. این جنایت نشان داد باند تبهکار، قاتل و تروریست صهیونیستی بدون توجه به قواعد و مقررات بین‌المللی برای سرپوش گذاردن بر شکست‌های خفت‌بار 9 ماه جنگ در غزه که منجر به قتل‌عام ده‌ها هزار زن، مرد و کودک فلسطینی شده است از ارتکاب هیچ اقدام جنایتکارانه‌ای دریغ نمی‌ورزد. بی‌تردید این جنایت رژیم صهیونیستی با پاسخ سخت و دردناک جبهه مقتدر و عظیم مقاومت به‌ویژه ایران اسلامی مواجه و برکات مجاهدت‌های ""شهید القدس"" دکتر اسماعیل هنیه در دفاع از آرمان و حقوق ملت فلسطین یاری‌بخش آنان خواهد بود. با محکومیت شدید این اقدام رذیلانه و جنایتکارانه و تسلیت و تبریک شهادت سردار عالی‌قدر حماس و مقاومت اسلامی فلسطین و محافظ دلاور وی، به آگاهی مردم قدرشناس و انقلابی ایران می‌رساند برنامه‌های مراسم تشییع پیکر مطهر شهدای گرانقدر توسط ""شورای هماهنگی تبلیغات اسلامی"" اطلاع‌رسانی خواهد شد. انتهای پیام/+"
3131461,بیانیه دوم سپاه درباره شهادت اسماعیل هنیه تا ساعتی دیگر,۱۰ مرداد ۱۴۰۳ - ۱۰:۲۰,https://newsmedia.tasnimnews.com/Tasnim/Uploaded/Image/1403/01/14/1403011409242259829722024.jpg,به گزارش گروه دفاعیخبرگزاری تسنیم، سپاه پاسداران انقلاب اسلامی تا ساعتی دیگر بیانیه دوم خود را درباره ترور شهید اسماعیل هنیه منتشر خواهد کرد. در بیانیه دوم نکات افزوده‌ای درباره این عملیات ترور صهیونیست‌ها مندرج خواهد شد. به گزارش تسنیم، اسماعیل هنیه رئیس دفتر سیاسی حماس که روز گذشته برای شرکت در مراسم تحلیف مسعود پزشکیان رئیس جمهور کشورمان به ایران سفر کرده بود، بامداد امروز چهارشنبه 10 مردادماه در محل اقامتش در تهران ترور شد و به‌همراه یکی از محافظینش به شهادت رسید. انتهای پیام/+
3153070,خدمات درمانی سپاه به زائران پیاده امام رضا(ع),۱۴ شهريور ۱۴۰۳ - ۱۰:۰۶,https://newsmedia.tasnimnews.com/Tasnim/Uploaded/Image/1402/05/29/1402052908405210328179114.jpg,به گزارش گروه دفاعی خبرگرای تسنیم، محمد صادق آل رسول رئیس مرکز بهداری شمال شرق نیروی زمینی سپاه پاسداران با اشاره به خدمات این مرکز به زائران حرم حضرت امام رضا (علیه السلام) گفت: بیمارستان سیار فوق تخصصی این مرکز به مناسبت دهه آخر ماه صفر در شهر ملک آباد مسیر منتهی به نیشابور و تربت حیدریه به حرم مطهر امام رضا(علیه السلام) در مسیرپیاده‌روی زائران حرم مطهر رضوی واقع شده و خدمات خود را به به صورت کلینیکی و پاراکلینیکی به زائران حرم رضوی ارائه می‌دهد. وی افزود: این بیمارستان سیار 60 تختخوابی که توسط مرکز بهداری شمال شرق این نیرو دایر شده تا پایان بازگشت همه زوار به محل سکونت خود در مسیرهای یاد شده به زائران خدمات رسانی خواهد کرد. رئیس مرکز بهداری شمال شرق نیروی زمینی سپاه پاسداران با اشاره به بخش‌های مختلف بیمارستان سیار این نیرو در مسیر پیاده‌روی زائران حضرت امام رضا علیه السلام گفت: این بیمارستان خدمات کلینیکی و پاراکلینیکی از جمله اتاق عمل، رادیولوژی، آزمایشگاه، تخت‌های بستری، داروخانه، اورژانس، سرپایی و همچنین؛ تصویربرداری سی‌تی‌اسکن و ام‌آرآی را دارا است. وی افزود: پزشکان متخصص، جراح عمومی، اطفال، ارتوپدی، زنان و زایمان، طب اورژانس، داخلی، گوش و حلق و بینی جزو پزشکان متخصص این بیمارستان هستند. آل رسول همچنین از خدمت‌رسانی این بیمارستان به بیش از 2700 نفر از زائران طی 5 روز اخیر خبر داد. این بیمارستان در ایام اربعین حسینی با استقرار در منطقه کوت عراق به صورت رایگان به زوار امام حسین علیه السلام خدمات رایگان ارائه می‌کرد که پس از ایام اربعین مستقیماً در این منطقه مستقر شده است. انتهای پیام/
3152650,مخالفت صریح وزیر دفاع با احداث فرودگاه جدید چابهار + فیلم,۱۳ شهريور ۱۴۰۳ - ۱۳:۰۱,https://newsmedia.tasnimnews.com/Tasnim/Uploaded/Image/1403/06/13/1403061312361255630906284.jpg,امیر سرتیپ خلبان عزیز نصیرزاده در جریان سفر به چابهار در پاسخ به خبرنگار تسنیم  درباره احداث فرودگاه چابهار اظهار داشت: در مشهد، بندرعباس و بوشهر که فرودگاه‌های اصلی هستند یک سمت فرودگاه غیرنظامی و یک سمت نظامی است که باند مشترک استفاده می‌شود و تاکنون هم هیچ مشکلی به وجود نیامده است و فرودگاه کنارک هم به‌صورت مشابه می‌تواند همین نقش را ایفا کند. وزیر دفاع افزود: باند فرودگاه کنارک که در زمان حاضر به‌صورت مشترک برای پروازهای نظامی و پروازهای چابهار و کنارک استفاده می‌شود کاملاً استاندارد است و ما 30 هزار هکتار زمین برای احداث ترمینال در آن در نظر گرفته‌ایم اما در منطقه و محلی که تلاش داشتند فرودگاه چابهار را در آن احداث کنند در زمان بارندگی یک متر آب جمع می‌شود و عملاً کاربرد نداشت. وی ادامه داد: محلی که مجوز احداث فرودگاه برای آن صادر شده بود 50 کیلومتر با محلی که احداث فرودگاه چابهار را در آن آغاز کردند فاصله داشت و در واقع محل احداثی که در نظر گرفتند تخلف بود و چنانچه فرودگاه در آن محل احداث می‌شد در نهایت برخورد بین هواپیمای نظامی و غیرنظامی اتفاق می‌افتاد. . حجت‌الله عبدالملکی دبیر شورای‌عالی مناطق آزاد فروردین ماه امسال در گفت‌وگو با تسنیم با اشاره به نیاز منطقه آزاد چابهار به احداث فرودگاه اختصاصی، اظهار کرد:‌ فرودگاهی که در کنارک داریم یک فرودگاه بسیار راهبردی و استراتژیک است که همیشه باید فعال باشد. وی از پیگیری برای اخذ مجوز فرودگاه اختصاصی چابهار در محدوده منطقه آزاد خبر داده و بیان کرده بود: معتقدیم ظرفیت این فرودگاه راهبردی را نباید با بحث‌های تجاری و مسافری درگیر کنیم. فرودگاه کنارک به‌عنوان یک پایگاه تاکتیکی بسیار مهم برای نیروی هوایی باقی بماند و توسعه یابد، اما در بخش اقتصادی و تجاری به یک فرودگاه اختصاصی برای چابهار در داخل محدوده منطقه آزاد نیاز داریم. نماینده ویژه رئیس‌جمهوری در شورای‌عالی مناطق آزاد با یادآوری این‌که فرودگاه فعلی (کنارک) خارج از محدوده منطقه آزاد است، گفت: فرودگاه جدید چابهار داخل محدوده منطقه آزاد جانمایی شده است که ممکن است جای آن تغییر کند، چراکه بحث های فنی در خصوص جابه‌جایی مکان فرودگاه وجود دارد. عبدالملکی اظهار کرد:‌ احداث فرودگاه در داخل محدوده منطقه آزاد از چند منظر اهمیت دارد؛ یکی این‌که اگر داخل محدوده نباشد کارایی لازم را نخواهد داشت. یکی از مزیت‌های مناطق آزاد، آزاد بودن ویزاست، چراکه برای بهره‌مندی مسافر از مزیت مذکور باید فرودگاه داخل محدوده باشد، نکته دیگر در صادرات مجدد است، کالاهایی که وارد می‌شود برای بهره‌مندی از مزیت‌ها باید داخل محدوده منطقه آزاد وارد شود. وی افزود:‌ موضوع بعدی که موضوع مسافت است، هرچقدر فرودگاه به محدوده منطقه آزاد نزدیک یا داخل آن باشد حمل مسافر و بار تسهیل می‌شود. نکته دیگر آن‌که محدودیت‌های بخش نظامی را نداشته باشیم، فرودگاه نظامی باید همیشه آمادگی لازم را داشته باشد، بنابراین ما نیازمند جایی هستیم که درگیر این محدودیت‌ها برای جابه‌جایی مسافر، بار، واردات و صادرات نشویم. به گزارش تسنیم، ساخت فرودگاه چابهار در چهار سند مهم بالادستی کشور تأکید شده است و دو دهه است دنبال شده تا اینکه سال 1399 آغاز شد اما عملیات اجرایی آن به‌دلیل اختلافات میان نیروی هوایی و منطقه آزاد که کارفرمای پروژه بود متوقف شد. انتهای پیام/+
3152494,سلامی: مردم باید از امکانات سپاه به‌مفهوم واقعی استفاده کنند,۱۳ شهريور ۱۴۰۳ - ۰۹:۱۵,https://newsmedia.tasnimnews.com/Tasnim/Uploaded/Image/1403/06/03/140306031638357230841472.jpg,به گزارشخبرگزاری تسنیماز مشهد، به نقل از روابط عمومی سپاه پاسداران انقلاب اسلامی،سردار سرلشکر پاسدار حسین سلامی شامگاه دوشنبه در حاشیه بازدید از موکب‌های استقبال از زائران پیاده حرم مطهر رضوی(ع) اظهار داشت: امکاناتی که سپاه در اختیار دارد متعلق به مردم است و برای رفاه حال این مردم استفاده می‌شود. وی ادامه داد: چرخه کاملی از خدمت‌رسانی به زائران در مسیرهای منتهی به مشهد وجود دارد و آرامش بر زائران پیاده در مسیر مشهد الرضا(ع) حاکم است. فرمانده‌کل سپاه پاسداران تصریح کرد: آبرسانی، اسکان، تغذیه، استراحت و همه شرایطی که باید برای یک زائر مهیا باشد تا مسیری طولانی را طی کند و به مقصد و هدف معنوی خود برسد، مهیا شده است. سردار سلامی عنوان کرد: سپاه پاسداران انقلاب اسلامی همان طور که در اربعین حسینی در ایران و عراق همه امکانات و توان خود را از جمله ترابری، بیمارستان‌‌های صحرایی، تغذیه، اسکان و امنیت به‌کار گرفت در اینجا هم سپاه امام رضا و سپاه استان‌های خراسان جنوبی، خراسان شمالی و سمنان مشغول خدمت‌رسانی هستند. وی گفت: امکاناتی که سپاه در اختیار دارد متعلق به مردم است و برای رفاه حال این مردم استفاده می‌شود و علاقه‌مندیم ‌مردم از تسهیلات سپاه به‌مفهوم واقعی آن استفاده کنند. فرمانده سپاه خاطرنشان کرد: مردم جامعه در این عزای بزرگ شریک هستند و هر کسی در هر موقعیتی که قرار دارد، قدم در این مسیر را یک افتخار معنوی بزرگ می‌‌داند. انتهای پیام/282+
3131387,اولین جزئیات از ترور و شهادت اسماعیل هنیه در تهران,۱۰ مرداد ۱۴۰۳ - ۰۹:۳۴,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه سیاسیخبرگزاری تسنیم، در پی شهادت اسماعیل هنیه رئیس دفتر سیاسی حماس در تهران جزئیاتی از این ترور منتشر شد.  ترور اسماعیل هنیه حدود ساعت 2 نیمه‌شب اتفاق افتاد. شهید هنیه که برای مراسم تحلیف رئیس‌جمهور به ایران آمده بود در یکی از اقامتگاه‌های ویژه در شمال تهران مستقر بود که با اصابت پرتابه‌ای از هوا به شهادت رسید. بررسی‌های بیشتر در حال انجام است و به‌زودی جزئیات دقیق اعلام خواهد شد. انتهای پیام/+
3131284,اسماعیل هنیه به شهادت رسید,۱۰ مرداد ۱۴۰۳ - ۰۶:۵۱,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم، اسماعیل هنیه رئیس دفتر سیاسی حماس که روز گذشته برای شرکت در مراسم تحلیف مسعود پزشکیان رئیس جمهور کشورمان به ایران سفر کرده بود، بامداد امروز چهارشنبه 10 مردادماه در محل اقامتش در تهران ترور شد و به‌همراه یکی از محافظینش به شهادت رسید.  روابط عمومی کل سپاه پاسداران انقلاب اسلامی در همین رابطه و در اطلاعیه‌ای اعلام کرد: آقای دکتر اسماعیل هنیه رئیس دفتر سیاسی حماس و یکی از محافظان وی در اثر مورد اصابت قرار گرفتن محل اقامت آنان در تهران به شهادت رسیدند. متن اطلاعیه به این شرح است: بسم اللّه الرّحمن الرّحیم انّا للّه و انّا الیه راجعون با عرض تسلیت به ملت قهرمان فلسطین و امت اسلامی و رزمندگان جبهه مقاومت و ملت شریف ایران، بامداد امروز (چهارشنبه) محل اقامت جناب آقای دکتر اسماعیل هنیه رئیس دفتر سیاسی مقاومت اسلامی حماس، در تهران مورد اصابت قرار گرفته و در پی این حادثه ایشان و یک نفر از محافظین وی به شهادت رسیدند. علت و ابعاد این حادثه در حال بررسی و نتایج آن متعاقباً اطلاع‌رسانی خواهد شد.  اسماعیل هنیه که بود؟ «اسماعیل هنیه» با نام کامل «اسماعیل عبدالسلام احمد هنیه» (ابوالعبد) در سال 1963 در اردوگاه الشاطی نوار غزه (تحت حاکمیت مصر) به دنیا آمد، دوران نوجوانی و تحصیلات ابتدایی و راهنمایی خود را در همین اردوگاه و در مدرسه‌ای متعلق به آنروا UNRWA و تحصیلات دبیرستان را در دانشسرای دینی الازهر گذراند و در سال 1981 برای تحصیل در رشته ادبیات عرب وارد دانشگاه اسلامی غزه شد.  وی که با ورود به دانشگاه، به عضویت انجمن اسلامی این دانشگاه در آمده بود، از سال 1983 به‌مدت یک سال عضو شورای دانشجویی دانشگاه شد و تا سال 1986 نیز ریاست شورای دانشجویی دانشگاه را به‌عهده گرفت و نهایتاً یک سال بعد همزمان با انتفاضه اول در فلسطین، با مدرک لیسانس فارغ‌التحصیل شد. شرکت او در انتفاضه اول موجب دستگیری‌اش توسط صهیونیست‌ها شد و او مدت کوتاهی را در زندان‌های این رژیم گذراند. اسماعیل هنیه بار دیگر در سال 1988 به‌مدت 6 ماه و در سال 1989 به‌مدت 3 سال به زندان اسرائیل افتاد.  پس از آزادی از زندان در سال 1992، هنیه به‌همراه برخی دیگر از سران مبارز فلسطینی نظیر شهید عبدالعزیز الرنتیسی (رهبر اسبق حماس)، محمود زهار (از رهبران فعلی حماس)، شهید یحیی عیاش (فرمانده اسبق شاخه نظامی حماس) و حدود 400 نفر دیگر به جنوب لبنان (منطقه مرج الزهور) تبعید شد و این تبعید آغازی بر پیوند خوردن این مبارزین با گروههای دیگر نظیر حزب‌الله لبنان شد. هنیه متأهل و دارای 13 فرزند بود که 3 نفر از آن‌ها در 10 آوریل 2024 و در جریان نبرد طوفان الاقصی و در بمباران سنگین نوار غزه توسط صهیونیست‌ها به شهادت رسیدند.  در اکتبر 2023 نیز جنگنده‌های ارتش اسرائیل خانه هنیه در شهره غزه را بمباران کردند که طی این حادثه 14 نفر از اعضای خانواده‌اش از جمله یک برادر و برادرزاده‌ او شهید شدند. اندکی بعد، در نوامبر 2023، نوه کوچکش و در چند روز بعد نوه دیگری از وی در حمله هوایی اسرائیل به غزه به شهادت رسیدند. اسماعیل هنیه در سال 2003 نیز به‌همراه شیخ احمد یاسین (رهبر اول حماس که در سال 2005 به شهادت رسید) مورد هدف حمله هوایی جنگنده‌های اسرائیلی قرار گرفت که زنده ماند.  در پی خروج اسرائیل از نوار غزه در سال 2005 و سپس پیروزی جنبش حماس در انتخابات پارلمان فلسطین در سال 2006، هنیه از تاریخ 29 مارس 2006 تا 14 ژوئن 2007 به‌عنوان نخست‌وزیر دولت خودگردان فلسطینی برگزیده شد.  هنیه در تاریخ 6 می 2017 به‌جای خالد مشعل به‌عنوان رئیس دفتر سیاسی حماس جایگزین وی شد. انتهای پیام/+
3131096,الحاق ۷۵۰ فروند انواع شناور رزمی به ‌نیروی دریایی سپاه,۰۹ مرداد ۱۴۰۳ - ۱۶:۳۴,https://newsmedia.tasnimnews.com/Tasnim/Uploaded/Image/1403/05/09/1403050916335394530668954.jpg,به گزارشخبرگزاری تسنیماز مشهد، دریادار پاسدار علیرضا تنگسیری در همایش عالی فرماندهان نیروی دریایی سپاه که با حضور  فرماندهان ارشد سپاه پاسداران برگزار شد ‌به ارزیابی عملکرد نیروی دریایی سپاه در حوزه‌های گوناگون‌، انضباط عملیاتی، بررسی شیوه‌ها و تکنیک‌ها، تحلیل مؤلفه‌های قدرت پرداخت و اظهار داشت:  نقش هر یک از این مؤلفه‌ها در صحنه‌های عینی و میدان‌های عملیاتی ملموس و پیش‌بینی شده، با  تمرکز بر اولویت‌ها، گسترش ابعاد گوناگون اشراف اطلاعاتی‌، توجه به عوامل ارتقای قدرت تحلیل و پیش‌بینی در حوزه مأموریتی با محوریت استراتژی دریایی سپاه، توجه به راه‌های گسترش، تحکیم، تثبیت و عمق‌بخشی به مؤلفه‌هایی همچون صلابت، ایمان، معنویت، قاطعیت می‌تواند دشمن را در میدان واقعی نبرد به عقب براند. وی ‌با اشاره فرمان فرمانده معظم کل قوا حضرت امام خامنه‌ای (‌مد‌ظله العالی‌) مبنی بر  ایجاد نیروی دریایی در طراز انقلاب اسلامی  افزود: تاکنون 13 الحاق تجهیزات رزمی را در نیرو با مدد خدای توانا انجام داده ایم و  در طول این پنج سال بیش از 750 شناور سنگین و اقیانوس‌پیما،  نیمه سنگین و رزمی ، رزمی پشتیبانی، شناورهای تندرو نسل جدید و انبوهی از موشک، اژدر و سایر ادوات دریایی را وارد سازمان نیرو کرده‌ایم.  این را  تنها لطف خداوند و حمایت رهبر معظم و فرزانه  انقلاب اسلامی می‌دانیم. دریادار تنگسیری با بیان اینکه ما در نیروی دریایی دائما چهار موضوع را مرور می‌کنیم گفت‌: اولین آنها حرکت به سمت نیروی دریایی در تراز انقلاب اسلامی است. دوم ارتقاء جغرافیای ماموریت، از خلیج فارس ورود در ماموریت های اقیانوسی در کنار همرزمان عزیزمان در نیروی دریایی قهرمان ارتش جمهوری اسلامی است. دریادار تنگسیری با بیان اینکه ارتقاء در تجهیزات را با قوت دنبال می کنیم گفت : ما امروز افتخار میکنیم در نیروی دریایی سپاه از موشک 10 کیلومتری تا 2 هزار کیلومتری را خودمان تولید می‌کنیم. فرمانده ندسا، بسیج دریایی را  پدیده‌ای نو تاسیس و بسیار مهم برشمرد و خاطر نشان کرد: بسیج دریایی  بسیار مورد تاکید رهبر معظم و فرزانه انقلاب اسلامی  هست. در سالیان اخیر بیش از 17 هزار شناور صیادی و تجاری مردم عزیزمان را که داوطلبانه حضور دارند را در این قالب سازماندهی کرده‌ایم. فرمانده نیروی دریایی سپاه در بخش دیگری اساس حضور اثر گذار سپاه را توجه به مردم بر شمرد و افزود: مردم به عنوان پشتیبان اصلی و صاحبان این انقلاب و نظامند.در نیروی دریایی سپاه مردم یاری و مردم داری از اساسی ترین امور است و الحمد الله این کار ها در سواحل هم  جنوب و هم شمال در حال  انجام است. انتهای پیام/
3130947,سرلشکر سلامی: شناورهای پیشرفته اقیانوس‌‌پیما‌ ساخته‌ایم,۰۹ مرداد ۱۴۰۳ - ۱۴:۰۹,https://newsmedia.tasnimnews.com/Tasnim/Uploaded/Image/1403/05/09/1403050914231645830667404.jpg,"به گزارشخبرگزاری تسنیماز مشهد، همایش فرماندهان نیروی دریایی سپاه پاسداران انقلاب اسلامی مزین و متبرک به نام شهید مدافع حرم شهید راه قدس ""رضا زارعی"" در جوار بارگاه ملکوتی حضرت امام علی‌بن موسی الرضا (علیهما السلام) در مشهد مقدس و با حضور سردار سرلشکر پاسدار حسین سلامی فرمانده‌کل سپاه پاسداران انقلاب اسلامی، برگزار شد. سرلشکر حسین سلامی در این همایش، با تحلیل آخرین وضعیت امنیتی و سیاسی منطقه به‌ویژه تحولات حوزه خلیج فارس و غرب آسیا، عملکرد جاری نیروی دریایی سپاه در مؤلفه‌های قدرت در بخش‌های مختلف توان رزم از جمله در حوزه‌های شناوری، موشکی،‌ جنگالی، پهپادی،‌ هوادریا، زیر‌سطحی و نیز اقدامات گوناگون مربوط به حوزه تکاوران و تفنگداران دریایی در دفاع رزم دریایی را مورد توصیف و تقدیر قرار داد و با بیان این که ""مستمراً شاهد این واقعیت هستیم که تصویر نیروی دریایی سپاه به‌روز در حال تغییر است.""، گفت: نیروی دریایی سپاه با نوسازی قدرت‌، مدام شکل جدیدی به خود می‌گیرد و این راز جوان و پویا ماندن این نیرو‌ست‌، یعنی هم شاکله انسانی نیرو مستمراً جوان می‌شود‌، هم تفکر‌، نوآوری‌، خلاقیت و ابتکار عمل آن روز به روز در حال شکوفاشدن است. وی افزود: این نوسازی مستمر، تفکر و به‌دنبال آن تجهیزات و به‌دنبال آن تاکتیک‌ها‌، فنون‌، روش‌ها و قاعده‌های کار نیروی دریایی را پویا، فعال و درخشان کرده است. سرلشکر سلامی با اشاره بر اینکه جنگ در دریا بدون ایمان کامل ممکن نیست بیان داشت: نبرد در دریا فقط با جسم‌های قوی، روح‌های قوی و قلب‌های مطمئن‌‌، گام‌های ثابت‌، ایمان‌های پایدار ممکن است چرا که معنویت رکن اصلی قدرت در هر قوای نظامی است. وی با قدردانی از تلاش‌های مجموعه نمایندگی ولی فقیه در نیروی دریایی سپاه که توانسته است یک پناهگاه معنوی قدرتمند برای کارکنان این نیرو فراهم سازد، جمع روحانیون را که نقش بی‌بدیلی در ارتقاء سطح معنویت و صیانت از پاسداری کارکنان دارند، به تبلور آیه‌های جهاد خواند و خاطرنشان کرد: امروز رزم در دریا ترکیبی است از نیروی انسانی قوی، مؤمن، با باورهای مستحکم و تجهیزات مدرن، تاکتیک‌های قوی  و ابتکار عمل به‌همراه خلاقیت نوین که همه اینها برگرفته‌شده از روح معنویت و پشتکار هر یک از شما جوانان مؤمن و متعهد می‌باشد که در چند سال اخیر توانسته‌اید در بسیاری از زمینه‌های علمی، عملی و ارتقای تجهیزات افتخار‌آفرینی کنید، توانسته‌اید شناورهای پیشرفته اقیانوس‌‌پیما‌، سلاح‌های جدید و مهم‌، موشک‌های با برد مختلف، اژدر‌های زیر‌سطحی‌، پهپادهای برد‌بلند، سامانه‌های جنگ الکترونیک مدرن و... را با تکیه بر اراده و ایمان خود تولید کنید. فرمانده‌کل سپاه پاسداران انقلاب اسلامی با ابراز اینکه همه دنیا بر این باورند که در مقابل آمریکا توان ایستادگی ندارند، گفت: نیروی دریایی سپاه سابقه نبرد شرافتمندانه و موفقی مقابل آمریکایی‌ها داشته است و تاکنون تنها دو کشور توانسته‌اند مقابل آمریکا سینه سپر کنند و به آن سیلی بزنند؛ یکی کشور عزیزمان ایران و دیگری نیروهای انصارالله یمن است. وی همچنین اظهار داشت: شما نابرابری و ناترازی در تجهیزات را با یک نابرابری معکوس از جهت ایمان، باور، ابتکار، تجربه و دکترین نظام خنثی کرده‌اید چرا که اندازه و قدرت پوشالی دشمنان را کشف کرده‌اید و می‌دانید که دشمن به‌خلاف شما که با یک هویت قوی به‌اسم میهن، ناموس، ارزشهای انقلاب اسلامی تا پای جان ایستاده‌اید و دفاع می‌کنید‌، هیچ گونه انگیزه و توکلی برای ایستادگی ندارد. سرلشکر سلامی ترکیب تجربه و جوانی را راز موفقیت در سطوح علمی و عملی مقابل دشمن دانست و گفت: دریا محل نبرد قاعده‌ها نیست چون هیچ شکل هندسی یا آرایش ثابت و کلیشه‌ای و کلاسیک در دریا وجود ندارد چرا که در هر لحظه با شرایط گوناگونی روبه‌رو هستید که باید فرماندهان با فکر و آموزه‌ها شرایط جدید را تطبیق بدهند به همین خاطر، جوان‌گرایی کنار تجربه‌های افرادی که کارنامه درخشانی برای مقابله و ایستادن مقابل دشمن دارند امری لازم است و موردی است که دشمن از آن وحشت دارد‌. انتهای پیام/+"
3130490,سلیمانی: باید اِشراف بسیج را به سطح محلّه‌ها توسعه دهیم,۰۸ مرداد ۱۴۰۳ - ۲۰:۲۰,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه سیاسیخبرگزاری تسنیم، سردار غلامرضا سلیمانی در نشست دبیران اِشراف سپاه‌های استانی، اظهار کرد: بسیج در منظومه انقلاب اسلامی تعریف و جایگاه مشخصی دارد و یک تشکیلات ناشناخته و بدون وجه تسمیه نیست؛ بسیج در ایران اسلامی دارای کارویژه‌هایی است که سایر تشکیلات‌ها، نمی‌توانند کارویژه‌های آن را انجام دهند. وی ادامه داد: نرم‌افزار حکمرانی «جمهوری اسلامی ایران» یک نوع مترقی از مردم‌سالاری اسلامی است. چنانچه ما به نرم‌افزار اداره جامعه در کشورمان که همان «جمهوری اسلامی» است احاطه و اشراف کامل داشته باشیم به جایگاه ویژه بسیج نیز در این نرم‌افزار حکمرانی پی خواهیم برد. سردار سلیمانی یادآور شد: ما باید اشراف سازمان بسیج مستضعفین را به اشراف و دیده‌بانی در سطح محلات توسعه دهیم. انتهای پیام/
3130232,توقیف نفتکش خارجی حامل ۷۰۰هزار لیتر نفت قاچاق در خلیج فارس,۰۸ مرداد ۱۴۰۳ - ۱۳:۰۷,https://newsmedia.tasnimnews.com/Tasnim/Uploaded/Image/1403/05/08/1403050813074181230660314.jpg,به گزارشخبرگزاری تسنیماز اهواز، روابط عمومی منطقه سوم دریایی سپاه پاسداران انقلاب اسلامی در اطلاعیه‌ای از توقیف یک فروند نفتکش حامل بیش از 700 هزار لیتر نفت قاچاق با پرچم کشور توگو و 9 خدمه در آب‌های شمالی خلیج فارس با حکم مقام قضایی توسط رزمندگان این منطقه خبر داد و اعلام کرد: با اشراف و رصد دقیق اطلاعاتی رزمندگان منطقه سوم نیروی دریایی امام حسین(ع) سپاه پاسداران انقلاب اسلامی صبحگاه جمعه 5 مردادماه 1403 ساعت یک فروند نفتکش با نام تجاری pearl g با پرچم کشور آفریقایی توگو و مالکیت شخصی عراقی ساکن دبی امارات در شمال خلیج فارس حوالی میدان نفتی آرش درحال بارگیری سوخت قاچاق از لنج‌های ایرانی، با حکم مقام قضایی توقیف شد. این نفتکش همراه با 9 خدمه آن که دارای ملّیت‌ هندی هستند به لنگرگاه امام خمینی(ره)  منتقل شده و تحت نظارت است. انتهای پیام/+
3129579,بازدید اعضای دانشگاه دفاع دریایی چین از دانشگاه دریایی ارتش,۰۷ مرداد ۱۴۰۳ - ۱۲:۲۲,https://newsmedia.tasnimnews.com/Tasnim/Uploaded/Image/1403/05/07/1403050712170883030653684.jpg,به گزارش گروه دفاعیخبرگزاری تسنیم، هیأت عالی رتبه دانشگاه دفاع ملی و علوم دریایی چین با حضور در دانشگاه علوم دریایی امام خمینی(ره) نوشهر از نزدیک با روند جذب و آموزش افسران و دریانوردان کشورمان آشنا شدند.  این هیئت همچنین با حضور در محیط دانشگاهی ،کلاسهای درسی و کلاسهای عملی دانشجویان مواد درسی و آموزشی دانشجویان علوم دریایی امام خمینی با دانشگاه علوم دریایی جمهوری خلق چین مورد ارزیابی و مقایسه انجام و اتکاء به دانش داخلی و آموزش دانشجویان در داخل کشور بدون نیاز به کشور ثالث را یکی از مؤلفه های قدرت دریایی و نظامی ایران دانستند. انتهای پیام/
3128191,تأمین امنیت زائران اربعین با پهپادها و بالگردهای نزاجا,۰۴ مرداد ۱۴۰۳ - ۱۳:۵۸,https://newsmedia.tasnimnews.com/Tasnim/Uploaded/Image/1403/05/04/1403050413572860530639484.jpg,به گزارش گروه دفاعیخبرگزاری تسنیم، امیر خلبان یوسف قربانی معاون‌ هماهنگ‌کننده نیروی زمینی ارتش، در نشست هم اندیشی قرارگاه اربعین نزاجا (رهپویان ولایت) با اشاره به اقدامات نیروی زمینی ارتش در راستای انجام هرچه بهتر مراسم اربعین، گفت: از جمله محورها و اهداف مهم در مراسم گران‌قدری نظیر اربعین، اطمینان از تأمین امنیت کامل زائران به طور مداوم در مرزهای کشور است. قربانی در ادامه افزود: حجم بالای زائران شرکت‌کننده در راهپیمایی اربعین، به تأمین آرامش خاطر و امنیت زمینی و هوایی زائران، به وسیله به‌روزترین پهپادها، بالگردها و پیشرفته‌ترین ادوات الکترونیکی هواپایه و زمین‌پایه نزاجا نیاز دارد. وی ضمن اعلام آمادگی در زمینه‌های بهداشت و درمان، اظهار کرد: بیمارستان‌های صحرایی، منطقه‌ای و نیز اورژانس‌های زمینی و هوایی نزاجا، آماده همکاری و خدمت‌رسانی هستند و همچنین در بخش خدمات، نیروی زمینی ارتش آماده تأمین و پشتیبانی از حماسه‌آفرینان شرکت‌کننده در همایش اربعین حسینی است. معاون هماهنگ‌کننده نیروی زمینی ارتش، با اشاره به آمادگی نزاجا برای میزبانی از زائرین اربعین، تصریح کرد: تمامی یگان‌های مستقر در نوار مرزی غرب کشور، آمادگی کامل برای پذیرش و خدمات‌رسانی به زائرین حسینی را دارند؛ چرا که نیروی زمینی با بهره‌گیری از تمامی ظرفیت کارکنان پایور، وظیفه و نیز خانواده‌های نیروی زمینی، به ارائه خدمات و کمک‌رسانی در مسیرهای منتهی به کربلا مبادرت می‌ورزد. قربانی گفت: لازم است با ارائه تصویری واقعی از معارف و حقایق دین مبین اسلام در راهپیمایی اربعین، از ظرفیت‌های تبلیغی و فرهنگی اربعین حسینی در راستای جلب و جذب هرچه بیشتر حق‌جویان در سراسر عالم استفاده کرد. انتهای پیام/
3128026,پزشکیان مواضع خوبی در خصوص هدایت دینی جامعه دارد,۰۴ مرداد ۱۴۰۳ - ۱۰:۱۱,https://newsmedia.tasnimnews.com/Tasnim/Uploaded/Image/1403/05/04/1403050410110019830638154.jpg,به گزارشخبرگزاری تسنیم، حجت الاسلام والمسلمین عبدالله حاجی صادقی نماینده ولی فقیه در سپاه پاسداران با مسعود پزشکیان رئیس جمهوری منتخب دیدار و گفتگو کرد. وی پس از این دیدار گفت: یکی از موارد مهم در مورد دکتر پزشکیان تسلط ایشان بر قرآن و نهج‌البلاغه است، ممکن است افراد زیادی این دو کتاب دینی را فراگرفته باشند، اما فرصت نهادینه کردن آن را در حکمرانی نداشته اند و خدا این نعمت را به دکتر پزشکیان داده است. حاجی‌صادقی با بیان اینکه در ادامه این دیدار درباره ظرفیت‌هایی که پزشکیان در کنار مسئولیتهای سیاسی و اقتصادی برای افزایش هدایت دینی جامعه دارند، گفت‌وگو شد، افزود: پزشکیان مواضع بسیار خوبی در این حوزه داشته و عنوان کرد باید در مفاهیم دینی بازخوانی داشته باشیم و یک تلقی جدید از دین داری به جامعه ارائه دهیم. نماینده ولی فقیه در سپاه ادامه داد: پزشکیان به جوانان حق می‌دادند، زمانی که یک دین داری اجباری و تحمیلی به آنها القا کنیم، متقاعد نشوند و هنگامی که از راه فطرت و هر آنچه که قرآن به ما آموخته وارد شویم، تاثیرپذیر باشند. حاجی صادقی گفت: تعبیر پزشکیان این بود، به جای اینکه فردی را برای نماز خواندن اجبار کنیم، اقامه و کارکردهای نماز را برای افراد تشریح کنیم، بنابراین قرار شد در آینده گزارشی از اقدامات صورت گرفته در این حوزه خدمت ایشان ارائه دهیم و ایشان نیز افراد خاصی برای این موضوع تعیین کنند که بتوانیم در کنار خدمات دیگر آیه قرآن «الَّذِینَ إِنْ مَکَّنَّاهُمْ فِی الْأَرْضِ أَقَامُوا الصَّلَاةَ وَآتَوُا الزَّکَاةَ وَأَمَرُوا بِالْمَعْرُوفِ وَنَهَوْا عَنِ الْمُنْکَرِ ۗ» را محقق کنیم که ان شاء الله این کار انجام خواهد شد. انتهای پیام/
3127828,خاطره سردار شریف از تماس ظریف از هتل کوبورگ,۰۳ مرداد ۱۴۰۳ - ۱۸:۴۳,https://newsmedia.tasnimnews.com/Tasnim/Uploaded/Image/1403/05/03/1403050315060127730635014.jpg,به گزارش خبرنگار دفاعیخبرگزاری تسنیم، سردار رمضان شریف در مراسم تقدیر از وی بابت 18 سال مدیریت روابط عمومی سپاه و معارفه بعنوان رئیس جدید مرکز اسناد و تحقیقات دفاع مقدس سپاه طی سخنانی گفت: خدا را شاکرم که عمر من را در مسیر پاسداری قرار داد. چهره زیبای حاج قاسم همیشه جلوی چشم من است و من هیچ روزی نیست که روزم را با فاتحه خوانی برای ایشان آغاز نکنم. وی افزود: زمانکیه وارد سپاه شدم از خداوند خواستم در حوزه فرهنگی و تبلیغات فعالیت کنم و خداوند به زیبایی این خواسته من را اجابت کرد و من همه خدمتم را در حوزه فرهنگی و به ویژه روابط عمومی گذراندم و هر زمان مسئولیتی به من پیشنهاد شده است با همین استدلال قبول نکرده‌ام. رئیس جدید مرکز اسناد و تحقیقات دفاع مقدس سپاه گفت: زمانیکه در قرارگاه نوح بودم سردار اعلایی به من پیشنهاد مهندسی این قرارگاه را دادند اما من قبول نکردم. در زمان دیگری سردار شهید حجازی و سردار ذوالقدر به من پیشنهاد فرماندهی سپاه کرمان را دادند اما باز هم قبول نکردم چون احساس می‌کردم در این حوزه موثرتر خواهم بود. این روند ادامه داشت تا اینکه سردار سلامی دو هفته قبل به من گفتند چنین پیشنهادی شده است و من باید به مرکز اسناد برم و این کار را هم مکمل فعالیت‌های فرهنگی می‌دانم. سردار شریف ادامه داد: در طول این سالها خاطرات تلخ و شیرین بسیار زیادی وجود دارد. روزی که می‌خواستیم تشییع پیکر شهید کاظمی را برگزار کنیم روز عید قربان بود در جلسه‌ای در صداوسیما به من اعتراض کردند اما گفتم اینها شهدای راه ائمه بودند و مراسم را برگزار کردیم. روزی که شهید طهرانی مقدم شهید شد اعلام آن برای ما بسیار سخت بود. خداوند همکاران عزیزی در کنار من قرار داد که یکی از آنها آقای ربیعی بود و هرچه از ایشان بگویم کم گفته‌ام. وی با بیان اینکه هرجایی که احساس کردم باید برای دفاع از سپاه به میدان آمد بدون کمترین تعللی به میدان آمدم، به ذکر خاطره‌ای پرداخت و گفت: شب قبل از روز قدس چند سال پیش در نشست خبری ستاد انتفاضه برنامه‌ها را اعلام کرده بودیم و خبرنگاری از من راجع‌به جریان موشکی سپاه پرسید و نمی‌توانستم چیزی نگویم و محکم گفتم کاری که فرماندهان هم اعلام کردند را با قدرت و دقت و حجم تخریب بالا ادامه می‌دهیم. سردار شریف ادامه داد:‌ فردای آن روز در حال رفتن به زنجان برای سخنرانی روز قدس بودم که فردی از دبیرخانه شورای عالی امنیت ملی تماس گرفت که آقای شریف چه کار کردید! گفتم چطور؟ گفت آقای ظریف از هتل کوبورگ تماس گرفتند و گفتند اظهارات ایشان تمام بساط ما را به هم ریخت و من خیلی ناراحت شدم چون بالاخره آن هتل کوبورگ را سالها می‌دیدم و فکر می‌کردیم دود سفیدی هم از آن می‌آید و نیامد، خیلی ناراحت شدم چون همانطور که سردار سلامی فرمودند به موقع حرف زدن ما خیلی مهم بود. وی تصریح کرد: ما در 15 کیلومتری زنجان بودیم که این تماس را برادری با ما گرفت و گفت که آقای شمخانی خیلی ناراحت شده، 5 دقیقه بعدش سردار جعفری فرمانده وقت سپاه زنگ زد و من حس کردم الان سردار جعفری می‌گوید که این چه حرفهایی بود زدی، اما آقای جعفری گفت آقای شریف چه گفتی؟ گفتم که قدرت موشکی را با تمام توانمان ادامه می‌دهیم و لحظه‌ای هم متوقف نمی‌شویم، گفت خیلی حرف خوبی زدی! الان کجایی؟ گفتم دارم برای سخنرانی روز قدس به زنجان می‌روم. گفت یک بار دیگر این حرفت را آنجا هم تکرار کن. رئیس جدید مرکز اسناد و تحقیقات دفاع مقدس سپاه ادامه داد: تعجب کردم، به آقای جعفری گفتم چند دقیقه پیش از شورای عالی امنیت تماس گرفتند و اعتراض داشتند، سردار جعفری گفت اتفاقا چند دقیقه پیش آقای شمخانی با من تماس گرفت و گفت بگویید فلانی این حرف را دوباره تکرار کند. وی عنوان کرد:‌ طی این سالها سردار سلامی پشتوانه قدرتمند روابط عمومی سپاه بودند و ما هرگاه حتی نیمه شب با ایشان تماس گرفتیم با‌ آرامش به ما کمک کردند. سردار شریف گفت: مردم با هر عقیده و مذهبی سپاه را دوست دارند و به سپاه عشق می‌ورزند و دلیل آن خادمی نیروهای سپاه در تمام عرصه‌ها است. حمایت بی سابقه از سوی مردم در عملیلات وعده صادق صورت گرفت و مردم سپاه را دارای یک قوه عاقله که امنیت ملی را خوب می‌فهمد تشخیص داده‌اند. امروز سپاه در سیستان و بلوچستان محبوب‌ترین سازمان نزد مردم است و این نمونه‌ای از عملکرد سپاه است. وی تصریح کرد: همه رزمایش‌های سپاه را با پیوست رسانه‌ای انجام داده‌ایم و بیانیه‌های سپاه هوشمندانه‌ترین پیام را به دشمن منتقل کرده‌اند. ما از هیچ تلاش فروگذار نکردیم و از همه فرماندهان و مدیران سپاه تشکر می‌کنم. هرگز در اجرای چیزی که به نفع سپاه بود تردید نکردیم و از اخم هیچکس هم نترسیدیم. انتهای پیام/
3127925,نائینی: کارایی روابط عمومی باید بیشتر مورد توجه قرارگیرد,۰۳ مرداد ۱۴۰۳ - ۱۵:۳۷,https://newsmedia.tasnimnews.com/Tasnim/Uploaded/Image/1403/05/03/1403050315062937130635014.jpg,به گزارش خبرنگار دفاعیخبرگزاری تسنیم، سردار  «علی‌محمد نائینی» معاون جدید روابط عمومی کل سپاه در مراسم تکریم و معارفه مسئول این معاونت و مسئول مرکز اسناد و تحقیقات دفاع  مقدس اظهار داشت: مرکز یک مجموعه منحصر به فرد، خوش‌نام، معتبر، هویت‌ساز برای سپاه، نوآور در پژوهش و تاریخ‌نگاری، با مرجعیت تولید روایت معیار، دارای آثار بی‌بدیل، برخوردار از گنجینه اسنادی منحصربه‌فرد، فعال و بالنده و پیش‌برنده و مورد حمایت جدی فرمانده محترم کل سپاه، فرماندهان دوران دفاع مقدس، راویان، پژوهشگران، نویسندگان و فرماندهان و مدیران فعلی سپاه است. سردار نائینی افزود: در نقشۀ جامع پژوهشی حدود سه هزار اثر پژوهشی و دو هزار اثر اسنادی تعریف شده و تعداد پروژه‌های مرکز از 36 پروژۀ فعال در سال 1396، به حدود 900 پروژه فعال افزایش یافته است؛ به نحوی که اکنون متوسط تولید آثار مرکز از پنج شش اثر در سال به 150 اثر رسیده است. وی اضافه کرد: بدین ترتیب تاریخ شفاهی بیش از 80 درصد فرماندهان قرارگاه ها، یگان‌ها و واحد‌ها و یگان‌های تخصصی، ثبت و ضبط شده و 4000 جلسه، 6500 ساعت گفت‌وگوی تصویری و حرفه‌ای در سه استدیو در این هفت سال انجام شده است؛ علاوه براین، میانگین جلسات تاریخ شفاهی هم از 150 جلسه در سال 1396 به 900 جلسه افزایش یافته که 500 ساعت از این گفت‌وگو‌های تاریخ شفاهی مربوط به بعد از دفاع مقدس است. سردار نایینی اظهار داشت: تولید تصویر مطلوب از سپاه مقتدر و مردمی، تبیین به‌موقع با حجم و زمان مناسب، خوب است که یک مأموریت اولویت‌دار و جدی تلقی شود؛ اما متاسفانه معاونت روابط عمومی به عنوان یک معاونت مأموریتی محسوب نمی‌شود در صورتی که کارایی این معاونت باید بیشتر مورد توجه قرار گیرد. معاون روابط عمومی کل سپاه افزود: امروز جامعه رسانه‌ای ما در مرکز یک میدان جنگ واقعی و جاری قرار دارد؛ در این جنگ، دشمن همه ابزار‌های خود را به میدان آورده است؛ بدین ترتیب رسانه‌ها تصویر می‌سازنند و بسیاری هم با این تصویرِ ساخته‌شده‌ی بدون واقعیت سر و کار دارند؛ به همین دلیل نحوه مواجهه با تصویر‌هایی که رسانه‌ها ورای واقعیت‌ها از سپاه می‌سازند، اهمیت دارد. انتهای پیام/
3127802,امیدواریم مسیر تحول آفرینی در روابط عمومی سپاه ادامه یابد,۰۳ مرداد ۱۴۰۳ - ۱۵:۳۴,https://newsmedia.tasnimnews.com/Tasnim/Uploaded/Image/1403/05/03/140305031506494330635024.jpg,به گزارش خبرنگار دفاعیخبرگزاری تسنیم، حجت‌الاسلام والمسلمین عبدالله حاجی‌صادقی نماینده ولی فقیه در سپاه در مراسم معارفه معاون جدید روابط عمومی سپاه و رئیس جدید مرکز اسناد و تحقیقات دفاع مقدس طی سخنانی اظهار داشت: نام دو مرکز و مجموعه‌ای که امروز مسئولشان هم تکریم و هم معرفی می‌شوند، با این ایام بسیار تناسب دارد و کاری حسینی و زینبی انجام می‌دهند.  وی افزود: امروز یکی از برجسته‌ترین مصادیق جهاد تبیین، تلاش و مجاهدتی است که برادران عزیز و خواهران گرامی ما در دو مرکز روابط عمومی سپاه و مرکز اسناد و تحقیقات دفاع مقدس انجام می‌دهند. حاجی‌صادقی با اشاره به جهاد تبیینِ صورت‌گرفته از سوی حضرت زینب (س) و خطبه‌های روشنگرانه ایشان، گفت: یکی از مواردی که باید در این ایام بیشتر به آن توجه کنیم، شناخت و بصیرت نسبت به نهضت حسینی در ابعاد مختلف است و در این مسیر، انتشار پیام‌های واقعه عاشورا وظیفه‌ای همگانی است. وی افزود: یزید بر خلاف آنچه گفته می‌شود که خوشگذران بود، برنامه داشت؛ طراحی او آنچنان بود که به قول خودش کاری را که جدش ابوسفیان و پدرش معاویه نتوانسته بودند انجام دهند، انجام داد تا اسلام نابود شود. طراحی او بسیار جدی بود. نماینده ولی فقیه در سپاه اضافه کرد: امروز یکی از برجسته‌ترین مصادیق جهاد تبیین، تلاش و مجاهدتی است که برادران عزیز و خواهران گرامی ما در دو مرکز روابط عمومی سپاه و مرکز اسناد و تحقیقات دفاع مقدس انجام می‌دهند. حاجی‌صادقی عنوان کرد: دفاع مقدس نشأت گرفته از مکتب عاشورا و آغازی بی‌پایان است؛ زیرا تا زمانی که دشمن و احتمال تعرض و حمله‌ی او وجود دارد، دفاع هم لازم است، و دفاع تا زمانی که در راه خدا باشد، مقدس است. وی در ادامه خطاب به مسئولان روابط عمومی سپاه گفت: شما عزیزان کار بزرگی در مسئولیت خود در روابط عمومی کردید؛ همانند کاری که حضرت زینب (س) کرد و اجازه نداد که دشمنان فاتحه اسلام را بخوانند. نماینده ولی فقیه در سپاه با بیان اینکه دشمنان در سکوت خبری برای استثمار و سلطه بر جوامع تلاش می‌کنند، افزود: امروز دنیای اسلام بر اثر بی‌خبری، بی اطلاعی و بی‌بصیرتی گرفتار رنج و لغزش‌هایی شده است. در کلام الله مجید هم آمده که بسیاری از گرایش‌های انحرافی به خاطر ضعف بصیرتی است.وی تأکید کرد: نباید اجازه دهیم که فرهنگ و گفتمان شهادت‌طلبی، و تفکر و فرهنگ حسینی و عاشورایی فراموش شود؛ مجموعه روابط عمومی سپاه و اصحاب رسانه در این راستا نقش اساسی دارند. نماینده ولی فقیه در سپاه با بیان اینکه سپاه سنگرنشین خط مقدم انقلاب است، گفت: بعد از ولایت هیچ مجموعه‌ای همانند سپاه سنگرنشین خط مقدم نیست؛ لذا پاسخگویی و اطلاع‌رسانی ما باید در جهت ترویج فرهنگ عاشورایی و دفاع مقدسی باشد و مراقب خبرسازی‌ها و حقیقت‌سازی‌های دشمنان باشیم. حجت‌الاسلام حاجی‌صادقی در ادامه با تأکید بر هم‌افزایی نیرو‌های جبهه انقلاب و نیرو‌های ارزشی عنوان کرد: شما عزیزان در بسیج و سپاه اطلاع‌رسانی بصیرت‌افزایی را نیز مأموریت خود بدانید. وی با بیان اینکه امروز بشر از حکمرانی‌های دیگر خسته شده و همه به بن‌بست رسیده‌اند، خاطرنشان کرد: رهبر معظم انقلاب اسلامی (مدظله‌العالی) دریچه جدیدی را به روی انسان‌ها باز کردند که تنها راه نجات، حکمرانی و نظام و الگوی مدیریتی است که خداوند متعال ارائه کرده و این عالی‌ترین الگوی حکمرانی است. حاجی صادقی با اشاره به اقدامات سردار شریف در روابط عمومی سپاه گفت: سردار شریف در طول 18 سال فعالیت خود در مقام روابط عمومی کل سپاه اقدامات شایسته و ارزشمندی را در حوزه‌های مختلف صورت دادند که این اقدامات شایسته تقدیر است. وی اظهار داشت: سردار‌ نائینی نیز هرکجا که بوده‌اند منشا تحولات بسیار‌ مثبتی بوده‌اند و امیدواریم این مسیر تحول آفرینی را در روابط عمومی سپاه نیز ادامه دهند. انتهای پیام/
3127779,سرلشکر سلامی: هویت حقیقی سپاه برآمده از روح عاشوراست,۰۳ مرداد ۱۴۰۳ - ۱۵:۱۳,https://newsmedia.tasnimnews.com/Tasnim/Uploaded/Image/1403/05/03/1403050315055896530635014.jpg,به گزارش گروه دفاعیخبرگزاری تسنیم، سردار سرلشکر حسین سلامی فرمانده‌کل سپاه پاسداران انقلاب اسلامی در مراسم معارفه معاون روابط عمومی سپاه و همچنین رئیس مرکز اسناد و تحقیقات دفاع مقدس سپاه که امروز چهارشنبه در ستاد فرماندهی‌کل سپاه برگزار شد، گفت: تولد سپاه پاسداران انقلاب اسلامی در ظهر عاشورا صورت گرفت، هنگامی که تعدادی از اصحاب باایمان و وفادار برای اقامه نماز سینه‌های ستبر خود را آماج تیرهای دشمن کردند تا حجت خداوند(ع) به‌همراه اهل‌بیت او بتوانند اقامه نماز کنند.  وی افزود: پاسداری از اقامه نماز یکی از زیباترین جلوه‌های پاسداری از اسلام بود؛ زیرا کسانی که مقابل تیر‌های دشمن ایستاده بودند، باید تن خود را به تیر می‌زدند؛ نه اینکه تیر‌ها به تن آن‌ها می‌خورد. انسان وقتی مقابل آماج گلوله‌ها و ضرورت شمشیر‌ها قرار می‌گیرد، هرگاه تیر‌های بلا به‌سوی او بیایند، باید خود را به کناری بکشد تا تیر‌ها به پیکر او نخورد؛ اما کسانی که از امام دفاع می‌کردند، باید خود را به تیر می‌زدند و هیچ تیری نباید از پیکر آن‌ها عبور می‌کرد و این نفس پاسداری است. فرمانده‌کل سپاه با بیان اینکه پاسدار انقلاب اسلامی به آب‌وآتش می‌زند و پیکر خود را به شمشیر می‌سپارد، گفت: پاسدار انقلاب اسلامی سینه خود را به تیر می‌زند تا این تیر‌ها به پیکره امت اسلام و جسم امام و مسلمین وارد نشود. آن هنگامی که حضرت ابوالفضل(ع) آن جوانمرد الهی پرچم را به دست گرفت، مشک بر دوش نهاد، آب ننوشید و مشک را زیر دستانش که قطع شده بودند با دهان خویش به‌سوی خیمه‌ها می‌برد و آنگاه که چشمانش هدف تیر قرار گرفت و از اسب بر زمین افتاد، سپاه پاسداران انقلاب اسلامی شکل گرفت. سلامی ادامه داد:  آن هنگامی که طلحه و زبیر مقابل امیرالمؤمنین علی علیه‌السلام ایستادند، سپاه پاسداران انقلاب اسلامی شکل گرفت، هویت حقیقی سپاه برآمده از روح عاشوراست. پاسداران ابوالفضلی و عاشورایی عمل می‌کنند. سپاه به‌همراه همه قوای مسلح کشور اعم از برادران عزیز ارتش و فراجا همه با هم در یک سنگر واحد سال‌هاست از یک حقیقت بزرگ دفاع می‌کنند. وی افزود: وقتی این حقیقت درخشان انقلاب اسلامی از افق این سرزمین طلوع کرد و در طفولیت خود پنجه در پنجه قدرت‌های بزرگ افکند و با همه قدرت‌های شیطانی درگیر شد، هیچ‌کس شاید باور نمی‌کرد که این انقلاب شکوهمند قادر باشد که با این آرایش جهانی متشکل از بزرگترین امپراتوری‌های تاریخ حیات بشر مبارزه کند و پیروز شود. فرمانده‌کل سپاه تصریح کرد: هیچ نقطه تاریکی در این پیکارِ بیش از چهاردهه‌ای انقلابِ ما با دشمنان اسلام، دشمنان امت اسلامی و دشمنان ایران وجود ندارد. تمام صفحات این تاریخ 46ساله سرشار از افتخار، هنرنمایی مجاهدان و سرشار از حکایت‌های شگفت‌انگیز و پیروزی‌های فوق‌تصور است. سردار سلامی تصریح کرد: جنگ تمام شد اما آنچه باقی ماند توطئه‌های پی در پی دشمنان بود. دشمن به شکست در دفاع مقدس اکتفا نکرد و عبرت نگرفت؛ تغییر روش داد و تمام جنگ‌ها و فتنه‌ها را بکار گرفت و ما باید در قلب این میدان می‌ایستادیم. وی افزود: ما باید با این توطئه‌های چند وجهی که در مقیاس جهانی نظام را تهدید می‌کردند مقابله می‌کردیم. دشمنان ما تجربه‌هلای عظیمی هم داشتند آمریکا در مقابله با شوروی آن را فروپاشاند و تجربه کودتاهای عظیم و انقلابهای مخملی را داشتند. از همه ابزارها مانند تحریم، جنگ اطلاعاتی و حتی تکفیری ها هم استفاده کردند. فرمانده کل سپاه عنوان کرد: آنها قلب انقلاب اسلامی را نشانه گرفتند و می دانستند اگر این انقلاب حرکت کند دامنه آن همه فضاهای تسخیر شده استکبار را در می‌نوردد و متصرفات استکبار در بلاد اسلامی را پس می‌گیرد و اجازه تنفس آرام در بلاد اسلامی به آنها نخواهد داد. سردار سلامی اظهار داشت: مقاومت ما در عصر پیچیده ترین تهدیدها تحت زعامت ولی فقیه صورت گرفت و مردم هم آگاهانه ایستادند و در مقابل مشکلات قد خم نکردند و سپاه و بسیج و ارتش در میدان ایستادندو رهبر ما در قلب میدان ایستاد و وقتی رهبر ما می‌ایستد همه ایستادگی می‌کنند. وی در ادامه گفت: دشمنان همه امکانات، تجربیات و ابزارهای خود را به میدان آوردند اما مقاومت به نام اسلام و تحت ولایت ولی فقیه صورت گرفت و دشمن را ناکام گذاشت. برای سپاه قطعات درخشانی از شکوه مقاومت و مواجهه با دشمنان شکل گرفت و سپاه در همه صحنه‌ها گوش به فرمان بود. سلامی خاطرنشان کرد: همه قدرت‌های جهانی اگر جمع می‌شدند نمی‌توانستند با پدیده تکفیر مقابله کنند اما یک ابرمرد از نسل انقلاب اسلامی و پاسداری فداکار، طومار تکفیری‌ها را در هم پیچید. فرمانده‌کل سپاه با اشاره به اقدامات سردار نائینی در مرکز مطالعات جنگ سپاه گفت: در دوران تصدی سردار نائینی در این مرکز شاهد تحول همه‌جانبه مرکز مطالعات و اسناد جنگ در سپاه بودیم و در این مسیر سردار فدوی هم کمک‌های شایانی به این مرکز کردند، امیدواریم همین مسیر در مسئولیت جدید ایشان هم دنبال شود. وی اظهار داشت: روابط عمومی سپاه با بیانیه‌های خود دل دشمنان را لرزاند و همواره دستاوردهای سپاه را به اطلاع مردم ایران و جهان رساند اما هیچ‌گاه یک دروغ هم نگفت. انتهای پیام/
3127386,مروری بر سوابق سردار نائینی سخنگوی جدید سپاه پاسداران,۰۳ مرداد ۱۴۰۳ - ۱۱:۴۳,https://newsmedia.tasnimnews.com/Tasnim/Uploaded/Image/1403/05/03/1403050309502692030630864.jpg,"به گزارش گروه دفاعیخبرگزاری تسنیم، سردار علی‌محمد نائینی صبح امروز با حکم نماینده ولی فقیه در سپاه و با تایید فرمانده کل سپاه بعنوان سخنگو و معاون روابط عمومی سپاه معرفی شد.  در ادامه با سوابق مدیریتی و فعالیت‌های سردار نائینی آشنا خواهید شد: 1- تحصیلات1) کارشناسی علوم تربیتی2) کارشناسی ارشد مدیریت دفاعی3) دکتری مدیریت راهبردی4) عضو هیات علمی دانشگاه 2- مسئولیت های قبلیدکتر نائینی بعنوان یکی از مدیران شاخص عرصه فرهنگی و رسانه‌ای، بیش از 40 سال به صورت پیوسته در مسئولیت مختلف فرهنگی، تبلیغی، رسانه‌ای و دانشگاهی نقش آفرین بوده و مسئولیتهای قبلی وی عبارتند از:1) مشاور فرمانده کل سپاه و رئیس مرکز اسناد و تحقیقات دفاع مقدس( 7 سال)2) معاون فرهنگی سازمان بسیج( 3 سال)3) رئیس دانشکده و پژوهشکده فرهنگی اجتماعی دانشگاه جامع امام حسین ع4) معاون فرهنگی نیروی زمینی سپاه( 3سال)5) جانشین معاون فرهنگی و تبلیغات دفاعی ستادکل نیروهای مسلح( 3سال)5) جانشین اداره فرهنگی سپاه( 5 سال7) معاون نیروی انسانی نیروی دریایی سپاه( 6 سال)8) رئیس ستاد مرکزی بزرگداشت حماسه نهم دی کشور9) معاون هماهنگ کننده حوزه نمایندگی ولی فقیه ندسا( 2 سال)10) مشاور شهردار تهران و قائم مقام معاون فرهنگی اجتماعی شهرداری تهران( 3سال)11) رئیس هیات مدیره بنیاد روایت فتح( 3 سال)12) رئیس هیات مدیره روزنامه جوان( 3 سال)13) عضو شورای سیاست گذاری خبرگزاری مهر( 4 سال)14)‌ عضو شورای سیاستگذاری خبرگزاری فارس(6 سال)15) عضو شورای سیاستگذاری خبرگزاری تسنیم ( هم اکنون)16) عضو هیات مدیره سازمان فرهنگی هنری شهرداری تهران( 12 سال)17) ‏عضو شورای راهبردی فرهنگی اجتماعی شهرداری تهران( 3 سال)18) رئیس هیات مدیره شرکت ساخت و توسعه فضاهای فرهنگی تهران( 2 سال)19) ‏رئیس شورای راهبری مدیریت محلات تهران( 3 سال)20) عضو شورای اطلاع رسانی شهرداری تهران (3 سال)21) عضو شورای فرهنگ عمومی کشور (4 سال)22) عضو شورای اجتماعی کشور( 4 سال)23) عضو کمیسون آینده نگاری و قدرت نرم شورای عالی انقلاب فرهنگی( 6 سال)24) رئیس سازمان امور خانواده سپاه25) مشاور رئیس بنیاد حفظ آثار و ارزش‌های دفاع مقدس26) مشاور رئیس مرکز راهبردی سپاه27) مشاور رئیس پژوهشگاه علوم و معارف دفاع مقدس"" شهید سلیمانی""28) معاون روابط عمومی کنگره بزرگداشت 36 هزار شهید استان تهران( 2 سال)29) ‏عضو کارگروه توسعه فرهنگی اجتماعی شمالغرب و جنوب شرق در وزارت کشور( یک سال)30) ‏عضو و نایب رئیس هیات مدیره بنیاد ملی خانواده ایرانیان( 7 سال)31) ‏عضو کمیسون عملیات روانی32) عضو قرارگاه قدرت نرم33) ‏عضو شورای فرهنگی بنیاد حفظ آثار و ارزش‌های دفاع مقدس34) ‏عضو شورای راهبردی موزه انقلاب اسلامی و دفاع مقدس35) عضو کمیسون عملیات روانی و امور اجتماعی فرماندهی نیروی انتظامی کشور( 10 سال)36) ‏عضو شورای سیاستگذاری تبلیغات دفاعی37) ‏عضو کمیسیون رسانه در دبیرخانه شورای عالی امنیت ملی38) عضو و رییس کارگروه تدوین محتوای روایت گری در قرارگاه مرکزی راهیان نور کشور 3- مسئولیتها در دوران دفاع مقدسسردار نائینی در دوران دفاع مقدس سابقه 94 ماه حضور در جبهه‌های جنگ داشته و در قرارگاه نجف و قرارگاه مرکزی خاتم الانبیاء(ص) سپاه معاون تبلیغات جبهه و جنگ و ریاست ستاد قرارگاه نجف را برعهده داشته است.مسئولیتهای عمده وی در دوران دفاع مقدس عبارتند از:1) مسئول روابط عمومی گردان قدر سپاه در پادگان ولی عصر(عج) تهران2) مسئول روابط عمومی سپاه در قرارگاه عملیاتی غرب سرپل ذهاب( پادگان ابوذر) در سال اول جنگ2) معاون تبلیغات جبهه و جنگ قرارگاه نجف سپاه در دوران دفاع مقدس2) معاون روابط عمومی و تبلیغات منطقه دوم و هفتم سپاه در دوران دفاع مقدس3) جانشین معاون فرهنگی قرارگاه مرکزی خاتم الانبیاء(ص) در دوران دفاع مقدس4) رئیس ستاد سپاه چهارم بعثت در دوران دفاع مقدس5) رئیس ستاد قرارگاه نجف در دوران دفاع مقدس6) دبیر ستاد پشتیبانی جنگ استان غرب کشور در دوران دفاع مقدس7) نماینده سپاه در قرارگاه تبادل اسرای عراقی و آزادگان دفاع مقدس 4- تألیفات و فعالیتهای علمیدکتر نائینی حدود 35 سال سابقه تدریس در مقاطع مختلف دانشگاهی همزمان با مسئولیتهای اجرایی دارد، پژوهشها و تالیف آثار وی عمدتا در حوزه ارتباطات، رسانه، مدیریت فرهنگی، عملیات روانی و جنگ نرم است، رساله دکتری وی با هدایت دکتر محمدباقر ذوالقدر دبیر مجمع تشخیص مصلحت نظام در موضوع ""الگوی راهبردی جنگ نرم آمریکا علیه جمهوری اسلامی ایران"" و با رتبه ممتاز نمره 75 /19، دفاع شده است، حدود ده کتاب تالیفی و 20 مقاله علمی پژوهشی از وی در نشریات مختلف تاکنون منتشر شده است، مهمترین تالیف‌های دکتر نائینی عبارتند از:1- تالیف کتاب:1) کتاب اصول و مبانی جنگ نرم2) ‏کتاب درآمدی بر مدیریت فرهنگی3) کتاب آشنایی با سیاستگذاران و مجریان فرهنگی کشور4) کتاب تبلیغات و عملیات روانی در دفاع مقدس5) کتاب مدیریت و طرح ریزی منابع انسانی6) تالیف بیش از 20 کتب درسی برای مراکز آموزشی7) ناظر و ارزیابی بیش از 50 مورد کتاب تاریخی و درسی 2- مقالات1) راهبردها و محورهای عملیات روانی جمهوری اسلامی در جنگ هشت ساله تحمیلی2) ناتوی فرهنگی، کار ویژه آن و راهبردهای مقابله3) مولفه ها و شاخص های جنگ نرم از منظر مقام معظم رهبری4)  نقد و بررسی کتاب؛ چالشهای هویت در آمریکا5) تهدید نرم؛ ابعاد و ویژگی‌ها6) ابعاد جنگ نرم در راهبرد امنیت ملی آمریکا7) معرفی کتاب؛ رویکردها و طرح‌های آمریکایی در مورد ایران8) مقدمه‌ای بر روش شناسی انقلابهای رنگی9) امنیت فرهنگی، رویکردها و نظریه‌ها10) مبانی ماموریت سپاه در مقابله با جنگ نرم11) الگوی برآورد اطلاعات راهبردی مبتنی بر فرهنگ اجتماعی12) مولفه‌ها و شاخص‌های جنگ نرم فرهنگی13) مولفه‌ها و شاخص‌های میراث معنوی دفاع مقدس14) عملیات روانی شبکه تلویزیونی فارسی bbc با تاکید بر تحریم‌های اقتصادی15) بررسی تاثیر فعالیتهای فرهنگی پایگاه‌های مقاومت در مقابله با تهدیدات نرم16) الگوها و رهیافت‌های جنگ نرم عرب علیه جمهوری اسلامی ایران17) مطالعه تطبیقی تهدیدات سه گانه سخت، نیمه سخت و نرم18) طیف بندی مردم در جنگ شناختی و نقش بازیگران در جنگ هوشمند19) ارایه الگوی دفاع نرم جمهوری اسلامی ایران بر مبنای گفتمان امام خامنه‌ای20) بررسی عملکرد بسیج دانشجویی در مقابله با تهدیدات نرم21) نظریه جنگ هوشمند، رویکردها و کارکردها23) هویت و کارکرد هویتی دفاع مقدس24) نقد و بررسی کتاب چالش های هویت در آمریکا25) نقد و بررسی کتاب موج سوم دموکراسی 2- سایر سوابق علمی1) عضو کارگروه ها و هیات های اندیشه ورز در سطوح راهبردی کشور2) سابقه حدود 35 سال تدریس در مقاطع مختلف دانشگاهی3) استاد راهنما، مشاور و داور حدود یکصد رساله دکتری و پایان نامه ارشد4) رئیس شورای علمی راهبری کلان پروژه انقلاب اسلامی در موزه دفاع مقدس( 6 سال)5) مدیرت و نظارت بر بیش از 20 پروژه تحقیقاتی برای مراکز تحقیقاتی کشور6) ‏کمک در طراحی و اجرای بیش از بیست دوره دانشگاهی در مقطع تحصیلات تکمیلی7) مدیر مسئول، سردبیر و عضو تحریریه چهار نشریه تحقیقاتی دانشگاهی8) محقق و پژوهشگر برتر و برگزیده در هفته پژوهش در سه دوره9) استاد و نویسنده برگزیده نمونه در پنج دوره10) برگزیده بعنوان مدیر نمونه در جشنواره مالک اشتر11) کسب رتبه اول و دوم در همایش پاسداران اهل قلم در زمینه دواثر تالیفی12) ‏عضو گروه آموزشی دوره دکتری مدیریت راهبردی دفاع مقدس( یک سال)13) عضو هیات اندیشه ورز شورای هماهنگی تبلیغات اسلامی14) عضو کمیسون عالی اجتماعی بسیج( یک سال)15) ‏رئیس شورای راهبردی مرکز اسناد و تحقیقات دفاع مقدس( 7 سال)16) ‏دبیر کل جشنواره دوسالانه انتخاب آثار پژوهشی برتر دفاع مقدس و جبهه مقاومت "" جایزه شهید سلیمانی""17) ‏دبیر کل جشنواره دوسالانه انتخاب کتاب مدافعان حرم"" جایزه شهید همدانی""18) ‏دبیر همایش سالانه قهرمانان خط شکن"" فرماندهان گردان های رزمی دفاع مقدس""19) ‏عضو هیات اندیشه ورز سپاه و بسیج20) عضو کارگروه فرهنگی تدوین برنامه پنجم توسعه کشور 5- سوابق تدریس در مقطع کارشناسی ارشد1)‌ درس مدیریت عملیات روانی2) درس طرح ریزی عملیات روانی3) درس سناریو نویسی در عملیات روانی4) اجرای کارگاه علمی مدیریت عملیات روانی5)‌ درس اصول و مبانی جنگ نرم6) اجرای کارگاه علمی جنگ نرم7) درس آشنایی با سازمان های فرهنگی کشور8) درس  تجزیه و تحلیل دفاع مقدس9) درس اصول و مبانی مدیریت10) درس مدیریت رفتار سازمانی11) درس مدیریت فرهنگ سازمانی12)‌ درس مدیریت منابع انسانی13) درس مبانی و شیوه های تبلیغ14)‌ درس مبانی ارتباطات15)‌ درس مدیریت افکار عمومی16) درس تجارب تبلیغی دفاع مقدس17) درس تکنیک های عملیات روانی18) درس رسانه و افکار عمومی19) درس مطالعات قدرت نرم20)‌ درس نظریه های ارتباطات 6- تدریس در مقطع دکتری1)‌ درس مدیریت راهبردی فرهنگی2) درس مدیریت صنایع فرهنگی3) درس طرح ریزی عملیات روانی4) درس تجزیه و تحلیل راهبردی دفاع مقدس5) درس تهدید شناسی و تهدیدات نرم6) درس نظریه های ارتباطات و اقناع7) درس شیوه های تحلیل محتوای پیام های ارتباطی9) درس مطالعات قدرت و قدرت نرم انتهای پیام/"
3127546,سردار نائینی معاون روابط عمومی سپاه شد,۰۳ مرداد ۱۴۰۳ - ۱۱:۳۹,https://newsmedia.tasnimnews.com/Tasnim/Uploaded/Image/1403/05/03/1403050315063055930635014.jpg,به گزارش خبرنگار دفاعیخبرگزاری تسنیم، با حکم حجت‌الاسلام حاجی‌صادقی نماینده ولی فقیه در سپاه پاسداران انقلاب اسلامی و با تأیید سردار سرلشکر سلامی فرمانده‌کل سپاه، سردار علی‌محمد نائینی به‌عنوان سخنگو و معاون روابط عمومی سپاه معرفی شد.  سردار نائینی پیش از این مسئولیت ریاست مرکز اسناد و تحقیقات دفاع مقدس سپاه را عهده‌دار بود. سردار رمضان شریف نیز که پیش از این مسئولیت سخنگویی و معاونت روابط عمومی سپاه را عهده‌دار بود از این پس با حکم سرلشکر سلامی بعنوان رئیس مرکز اسناد و تحقیقات دفاع مقدس سپاه منصوب شد. در این مراسم همچنین از نسخه جدید پایگاه خبری و اطلاع رسانی سپاه (سپاه نیوز) رونمایی شد. انتهای پیام/+
3127533,بازدید اعضای کمیسیون امنیت ملی از دستاوردهای جدید وزارت دفاع,۰۳ مرداد ۱۴۰۳ - ۱۱:۳۵,https://newsmedia.tasnimnews.com/Tasnim/Uploaded/Image/1403/05/03/1403050311245213730632474.jpg,"به گزارش گروه دفاعیخبرگزاری تسنیم،  روز سه شنبه (2مرداد ماه) اعضای کمیسیون امنیت ملی و سیاست خارجی مجلس از سازمان صنایع دفاع این وزارت خانه بازدید کردند و در جریان جدیدترین دستاوردهای فناورانه و دفاعی این وزارت خانه در حوزه رزم زمینی قرار گرفتند. ابراهیم عزیزی  رئیس کمیسیون امنیت ملی و سیاست خارجی مجلس شورای اسلامی در جریان این بازدید ضمن تشکر از مجاهدت های خاموش متخصصین و تلاشگران وزارت دفاع گفت: وزارت دفاع شعار ""ما می توانیم "" را به شعار ""ما توانستیم"" تبدیل کرده است و امروز کارکنان این وزارت خانه با ایمان، تقوا ، اراده و از خودگذشتگی وزارت دفاع را به نماد اقتدار، قدرتمندی و قابلیت بازدارندگی تبدیل کرده است. رئیس کمیسیون امنیت ملی و سیاست خارجی مجلس با بیان اینکه دستاوردهای وزارت دفاع فقط در حوزه صنایع نظامی نیست بلکه این وزارت خانه در زمینه نیازهای حیاتی کشور مانند تولید خودرو های برقی نیز ورود کرده است، افزود:مسیری که وزارت دفاع طی کرده است، زمینه امید، اعتماد، رشد و بالندگی و سازندگی کشور را در همه ابعاد فراهم کرده است و مجلس شورای اسلامی به خصوص کمیسیون امنیت ملی وظیفه دارد تمام موانع مسیر را برای رشد و ارتقا بیشتر با تصویب قوانین مورد نیاز و با تامین منابع در تلفیق و با حمایت در قوانینی که نیاز است برطرف سازد. سردار طلایی نیک معاون توسعه مدیریت و برنامه ریزی راهبردی و امور مجلس وزارت دفاع در جریان این بازدید با اشاره به تعامل بسیار نزدیک و حمایت های بسیار موثر نمایندگان مجلس به خصوص اعضای کمیسیون امنیت ملی مجلس از نیروهای مسلح و وزارت دفاع گفت: یکی از مهم ترین احکامی که در ماده 102 قانون برنامه هفتم توسعه باید از امسال در کشور اجرا شود، تبادل فناوری ها و همکاری ها بین شرکت های خصوصی، شرکت های دانش بنیان، بنگاه ها و بخش های دفاعی است که در این راستا مرکز مشارکت ملی، دفاعی ایجاد شده است. سردار طلایی نیک  با بیان اینکه یکی  از مولفه های قدرت ملی قابلیت امکان برخورداری از صادرات محصولات دفاعی است، تصریح کرد: صادرات محصولات دفاعی علاوه بر ارزآوری و کمک به اقتصاد کشور وابستگی به بودجه های دولتی را نیز کاهش می دهد. معاون توسعه مدیریت و برنامه ریزی راهبردی و امور مجلس وزارت دفاع ادامه داد: در  وزارت دفاع در کنار کارکنان متعهد و متخصص 8000 محقق و طراح نیز حضور دارند که از نخبگان کشور هستند که می تواند کمکی بسیار خوبی به سرریز فناوری های نظامی به بخش های غیرنظامی باشد. انتهای پیام/"
3127478,امیر حیدری: ۱۱ تیپ نزاجا از‌ مرزهای ایران حراست می‌کنند,۰۳ مرداد ۱۴۰۳ - ۱۰:۵۵,https://newsmedia.tasnimnews.com/Tasnim/Uploaded/Image/1403/01/28/1403012814412723129825634.jpg,به گزارشخبرگزاری تسنیماز مشهد، امیر سرتیپ کیومرث حیدری، فرمانده نیروی زمینی ارتش جمهوری اسلامی ایران، در مراسم آیین تکریم و معارفه ارشد نظامی در شمال شرق و قرارگاه منطقه‌ای نزاجا که در سالن جلسات هتل تابان برگزار شد، اظهار داشت: امروز صراط مستقیم امت اسلامی در وجود مبارک ولایت فقیه تجلی یافته و ولی فقیه نماد عینی صراط مستقیم امت اسلامی است. وی ادامه داد: جمهوری اسلامی ایران به برکت نظام مقدس و زعامت ولی فقیه به اقتداری دست یافته که نه تنها در داخل کشور، بلکه در سطح بین‌المللی نیز قدرت‌افکنی می‌کند. فرمانده نیروی زمینی ارتش جمهوری اسلامی ایران، خاطرنشان کرد: این قدرت و اقتدار نظامی از بصیرت و شجاعت رهبر معظم انقلاب، حضرت امام خامنه‌ای عزیز، سرچشمه می‌گیرد و نیروهای مسلح کشور، از جمله ارتش جمهوری اسلامی ایران، در حفاظت از امنیت و دفاع از کشور نقش مهمی ایفا می‌کنند. حیدری با اشاره به نقش ویژه سردار شهید قاسم سلیمانی در نیروهای مسلح کشور افزود: این شخصیت بزرگوار که خار چشم دشمنان اسلام بود، با شجاعت و بصیرت خود در مقابله با زیاده‌خواهان نقش به سزایی ایفا کرد. وی به خودکفایی در تولید تجهیزات دفاعی و حضور 11 تیپ نیروی زمینی در مرزهای کشور اشاره کرد و گفت:‌ این نیروها در تأمین امنیت پایدار کشور نقش مهمی دارند. فرمانده نیروی زمینی ارتش جمهوری اسلامی ایران از تلاش‌های امیر سرتیپ آذریان، فرمانده منطقه شمال شرق کشور، تقدیر و تأکید کرد که حضور فرماندهان بصیر و ولایی در نیروی زمینی، عامل اصلی در انجام موفقیت‌آمیز ماموریت‌ها است. امیر سرتیپ حیدری به اصول فرماندهی شامل ولایت‌مداری، عدالت و شایسته‌سالاری اشاره کرد و از تلاش‌های همه نیروهای مسلح در تولید امنیت پایدار کشور قدردانی کرد. وی تصریح کرد: با تمام توان و انگیزه در دوران دانشجویی مکرراً وارد جبهه‌های نبرد شد و پس از فارغ‌التحصیلی مسئولیت لشکر 77 را در یکی از سخت‌ترین نقاط مرزی کشور برعهده گرفت. فرمانده نیروی زمینی ارتش جمهوری اسلامی ایران افزود: او در ماموریت‌های مختلف برای برقراری امنیت و مقابله با اشرار به عنوان فرمانده گروهان و گردان در مرزهای شرقی کشور، نقش مهمی ایفا کرد و بارها جانفشانی کرد. همچنین در استان‌های مختلف مانند مهاباد، خوزستان، سرپل ذهاب و قصرشیرین به عنوان فرمانده تأثیرگذار بود. حیدری با بیان اینکه این فرمانده نیروی زمینی ارتش در نقش‌های متعددی همچون فرمانده مرکز آموزش و فرمانده لشکر 77 که در دوران دفاع مقدس درخشید، خدمت کرده است، تاکید کرد: وی موفقیت‌هایش را مرهون همراهی و صبوری خانواده‌اش می‌داند که در دوران‌های مختلف از او حمایت کرده‌اند. فرمانده نیروی زمینی ارتش جمهوری اسلامی ایران، با تقدیر از خانواده آذریان، به ویژه همسرش که در جابه‌جایی‌ها و سختی‌های نظامی همواره همراه و صبور بوده است، اظهار داشت: خانواده‌های نظامی دارای ویژگی‌های منحصر به فردی هستند که آنها را از دیگران متمایز می‌کند. امیر سرتیپ حیدری اعلام کرد: امیر آذریان، از فرماندهان با بصیرت و با معرفت نیروی زمینی، به عنوان مشاور فرمانده نیروی زمینی منصوب خواهد شد تا تجارب ارزشمندش را در اختیار افسران جوان‌تر قرار دهد. لذا برای امیر آذریان در مسئولیت جدید آرزوی موفقیت دارم و از خداوند برای او و خانواده‌اش دعای خیر و محافظت خواستارم. وی اعلام کرد: در انتخاب فرماندهان جدید، معیارهای مهمی از جمله مقبولیت، مشروعیت و تجربه مدیریتی در نظر گرفته شده است. ‌فرماندهان باید دارای روحیه ولایی و ولایت‌محوری باشند تا بتوانند راه پیشینیان را ادامه دهند و مسئولیت‌های خود را به خوبی انجام دهند. فرمانده نیروی زمینی ارتش جمهوری اسلامی ایران افزود: یکی از شخصیت‌هایی که انتخاب شده، امیر امان اللهی، به عنوان فرمانده قرارگاه شمال شرق کشور است. امیر امان اللهی نه تنها دارای تجارب نظامی گسترده‌ای است، بلکه به عنوان مدافع حرم نیز جان‌فشانی کرده و در ماموریت‌های مختلفی مانند فرماندهی تیپ امیرالمومنین در سوریه، نقشی مؤثر داشته است. امیر سرتیپ حیدری خاطرنشان کرد: امیر امان اللهی به عنوان فرمانده جدید قرارگاه شمال شرق کشور منصوب شده و از خداوند برای او و خانواده‌اش دعای خیر و موفقیت کرد. انتهای پیام/282/.
3127463,ارتش درگذشت سعید راد را تسلیت گفت,۰۳ مرداد ۱۴۰۳ - ۱۰:۳۵,https://newsmedia.tasnimnews.com/Tasnim/Uploaded/Image/1398/07/01/1398070113075935518471854.jpg,"به گزارش خبرگزایر تسنیم، روابط عمومی ارتش جمهوری اسلامی ایران بمناسبت درگذشت سعید راد، بازیگر سینمای ایران پیام  تسلیتی صادر کرد. متن پیام بدین شرح است: بسم الله الرحمن الرحیمانالله و انا الیه راجعوندرگذشت شادروان سعید راد، بازیگر توانا، محبوب، مردمی و غیرتمند که با هنرمندی خود خالق نقش‌های ماندگاری در تلویزیون و سینما شد، موجب تأثر و تألم خاطر شد. نقش آفرینی و بازی درخشان این هنرمند فقید کشور در مجموعه‌های تلویزیونی و سینمایی به ویژه در فیلم‌های ""چ"" و ""عقاب‌ها"" که به نقش شهید امیر سرتیپ فلاحی و امیر سرتیپ دوم عباس رمضانی در دفاع مقدس پرداخته است، موجب احساس قرابت خانواده بزرگ ارتش نسبت به این هنرمند عزیز کشورمان شده است. روابط عمومی ارتش درگذشت این هنرمند عزیز کشور را به خانواده محترم، جامعه هنری کشور و دوستداران وی تسلیت عرض نموده و  برای آن مرحوم غفران و رحمت واسعه و برای بازماندگان صبر جزیل از درگاه الهی مسئلت می‌کند. انتهای پیام/"
3129252,ویترین تسنیم شماره ۷۱۳,۰۳ مرداد ۱۴۰۳ - ۱۰:۰۱,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,هر روز بخشی از مهمتریناخبارو گزارش‌های تسنیم را در ویترین تسنیم ببینید: 1- سایه سنگین پهپادها برپدافندهوایی رژیم صهیونیستی 2- ضربه پهپاد «یافا» بر دکترین امنیتی 45 ساله صهیونیست‌ها؟ 3- پزشکیان:انتخاب برای ما معضل شده/هرکس آدم خودش رامعرفی می‌کند 4- «فناوری نانو حباب» در ایران از چالش‌ها تا فرصت‌ها 5- مجلس چگونه می‌تواند دولت را در اداره کشور کمک کند؟ 6- اختصاصی/ برآورد نرخ 5هزارتومانی خوراک پتروشیمی‌ها  انتهای پیام/
3127349,امیر نصیرزاده: دشمنان با عملیات روانی به جنگ ایران آمده‌اند,۰۳ مرداد ۱۴۰۳ - ۰۹:۲۹,https://newsmedia.tasnimnews.com/Tasnim/Uploaded/Image/1402/10/12/1402101213060312329111824.jpg,به گزارشخبرگزاری تسنیمازخرم‌آباد، امیر عزیز نصیرزاده، صبح امروز، چهارشنبه، در مراسم افتتاحیۀ جشنوارۀ فرهنگی ورزشی شمیم خانواده سپاه پاسداران انقلاب اسلامی در سالن شهید چاغروند گفت: دنیا در پیش از وقوع انقلاب اسلامی ایران توسط دو ابرقدرت غرب به‌سرکردگی آمریکا و ابرقدرت شرق به‌سرکردگی شوروی سابق اداره می‌شد. او اضافه کرد: تمام کشورها از دو ابرقدرت جهان پیروی می‌کردند و هیچ کشوری نبود که بتواند در برابر این کشورها استقلال خود را به دست بیاورد. جانشین ستادکل نیروهای مسلح جمهوری اسلامی ایران با بیان استراتژی امام راحل در انقلاب یادآور شد: شعار بنیانگذار انقلاب «نه شرقی و نه غربی» بود و قدرت جدیدی با نام انقلاب ایران ذیل یک مکتب به وجود آمد. امیر نصیرزاده با تأکید بر اینکه مکتب انقلاب یک اندیشه در دنیا پیدا کرد و ندای حق‌طلبی را سر داد، ابراز کرد: مکتب انقلاب ایران در جبهۀ حق شکل گرفت و قوانین خدا را پیاده کرد. او با تصریح به اینکه دشمن در جنگ نرم به‌دنبال تصرف فکر و ذهن مردم است، متذّکر شد: دشمن با عملیات روانی و ادراکی به‌دنبال اثرگذاری روی افکار است. جانشین رئیس ستادکل نیروهای مسلح با اشاره به جنگ شناختی دشمن ادامه داد: دشمن در این جنگ با ظاهری خوشایند روی باورهای مقدس و شناخت مردم اثر می‌‌گذارد و وقتی که فکر انسان از باورها و اعتقادات تهی شد آرام‌آرام طاغوتی می‌شود. امیر نصیرزاده تأکید کرد: وقتی باورهای مردم تضعیف شد، باورهای غلطی از سوی جبهۀ شیطان و باطل شکل می‌گیرد و جایگزین اعتقادات مقدس می‌شود. او با اعلام اینکه دشمن به‌دنبال بی‌ثباتی فکر و باورهای مردم است، متذّکر شد: باورهای غلط پس از تضعیف اعتقادات به‌عنوان ارزش معرفی می‌شود. جانشین رئیس ستادکل نیروهای مسلح با توجه به فرمودۀ مقام معظم رهبری تقدیم مغز را تقدیم مرز معرفی و بیان کرد: ایشان فرموده‌اند که اگر مغز یک ملّتی را توانستند تصرّف کنند، آن ملّت سرزمین خودش را دودستی به دشمن تقدیم می‌کند. امیر نصیرزاده اعلام کرد: دشمن می‌خواهد ما را بی‌هویت کند تا به‌راحتی بتواند مرزها را تصرف و منابع ما را غارت کند. او با تصریح به اینکه دفاع پس از دفاع مقدس و رشادت‌های رزمندگان غیرتمند همچنان ادامه دارد، شرح داد: آیندۀ کشور ما دست نوجوانان و جوانان است و این افراد باید راه دفاع مقدس را ادامه دهند. جانشین رئیس ستادکل نیروهای مسلح با تأکید به اینکه نوجوانان و به‌ویژه ورزشکاران در خط مقدم جنگ نرم هستند، ابراز کرد: این افراد افسران جنگ نرم هستند و ما باید ارزش‌هایی مانند شهادت و عاشورا را باور داشته باشیم. امیر نصیرزاده با ابراز اینکه امام‌حسین(ع) در عاشورا قیام شناختی و نرم و نه مسلحانه انجام داد، خاطرنشان کرد: ورزشکاران در میدان ورزش باید قیام و جهاد کنند، بدین‌گونه که در حفظ ارزش‌ها ثابت‌قدم باشند و اجازه ندهند که دشمن افکار را جهت دهد. او با اظهار اینکه ورزشکاران باید یک الگو و قهرمان در مکتب امام‌حسین(ع) باشند، یادآور شد: یک قهرمان ملی متعلق به جامعه و جبهۀ حق است و نوجوانان و جوانان این افراد را الگو قرار می‌دهند. جانشین رئیس ستادکل نیروهای مسلح با اشاره به اقامۀ نماز ورزشکاران در رقابت‌های بین‌المللی و المپیک اعلام کرد: اگر ورزشکاران احکام اسلامی را در این میادین به نمایش بگذارند از تأثیری شگرف در عملیات شناختی برخوردار است. امیر نصیرزاده با اشاره به نقش ورزشکاران در جهان و جامعه تأکید کرد: وقتی که ورزشکاری در آیین مذهبی شرکت می‌کند به‌عنوان یک الگو برای نوجوانان معرفی می‌شود و این رفتار حامل یک پیام برای جهانیان است. او ادامه داد: ورزشکاران راه امام‌حسین(ع) و مکتب شیعه را محور قرار دهند و با استفاده از موقعیت ورزش نقش تهاجمی را در جبهۀ باطل ایفا کنند که طبق وعدۀ خداوند جبهۀ حق بر باطل پیروز است. انتهای پیام/644/./؛+
3127158,افزایش ۴ برابری صادرات محصولات نظامی در ۳ سال گذشته,۰۲ مرداد ۱۴۰۳ - ۱۷:۳۵,https://newsmedia.tasnimnews.com/Tasnim/Uploaded/Image/1401/10/21/1401102115080253026824172.jpg,ابراهیم رضایی سخنگوی کمیسیون امنیت ملی و سیاست خارجی مجلس شورای اسلامی در گفت‌وگو با خبرنگار پارلمانیخبرگزاری تسنیم، با اشاره به نشست مشترک اعضای این کمیسیون با وزیر دفاع و پشتیبانی نیروهای مسلح گفت: در این نشست مشترک امیر آشتیانی ضمن بیان گزارشی از فعالیت‌ها و دستاوردهای این وزارتخانه، به تنوع و گستردگی فعالیت‌های در وزارت دفاع از جمله در حوزه دیپلماسی دفاعی، مهندسی و حقوقی اشاره کرد و تاکید داشت که کار اصلی وزارت دفاع در دولت سیزدهم قرار گرفتن این وزارتخانه در مسیر راهبردهای کلان کشور بود. وی افزود: وزیر دفاع همچنین با اشاره به دستاوردهای این وزارتخانه در 3 سال گذشته، از رشد 4 برابری صادرات تولیدات مرتبط با صنایع دفاعی کشور خبر داد. رضایی خاطرنشان کرد: امیر آشتیانی همچنین درباره ضعف‌های رژیم صهیونستی تاکید کرد که این رژیم علی‌رغم سرمایه‌گذاری‌های سنگینی که در حوزه نظامی داشته، نتوانسته دفاع هوایی خود را کامل کند. سخنگوی کمیسیون امنیت ملی مجلس ادامه داد: علاوه بر این سایر مسئولان وزارت دفاع نیز گزارشی از اقدامات این وزارتخانه از شهریور 1400 تا تیر ماه 1403 ارائه کردند؛ از جمله اینکه  تولید نظامی در این دوره 2.5 برابر و صادرات محصولات و تولیدات نظامی 3-4 برابر رشد داشته است. همچنین  همکاری با شرکت‌های بخش خصوصی 4.6 برابر شده است. رضایی عنوان کرد: به گفته مسئولان وزارت دفاع، حقوق بازنشستگان نیروهای مسلح  که متولی آن سازمان تامین اجتماعی نیروهای مسلح هست، در برهه 3 سال گذشته دو برابر شده است. همچنین تاکید شد که متناسب‌سازی حقوق بازنشستگان نیروهای مسلح نیز به زودی اجرا و حقوق این عزیزان ترمیم خواهد شد. وی افزود: علاوه بر این بیان شد که فروش سازمان صنایع دفاعی در سال 1402 نسبت به سال 1400 دو برابر افزایش یافته و برنامه‌ریزی‌ها بر این مبنا گذاشته شده که در سال آتی نیز روند افزایشی تداوم پیدا کند. سخنگوی کمیسیون امنیت ملی گفت: اعضای کمیسیون نیز در این نشست مشترک نظرات و نکات و سوالات خود را بیان کردند و تاکید داشتند که این کمیسیون حمایت خود را از اقدامات وزارت دفاع با قوت ادامه خواهد داد تا این وزارتخانه بتواند در مسیر افزایش هرچه بیشتر قدرت بازدارندگی کشور توفیقات بیشتری بدست آورد. علاوه بر این بیان شد که انتظار مجلس از وزارت دفاع اجرای کامل برنامه هفتم توسعه است. انتهای پیام/
3126708,سایه سنگین پهپادها برپدافندهوایی رژیم صهیونیستی,۰۲ مرداد ۱۴۰۳ - ۱۴:۲۶,https://newsmedia.tasnimnews.com/Tasnim/Uploaded/Image/1403/05/02/1403050214513667830626914.jpg,"گروه دفاعیخبرگزاری تسنیمـ سیدمحمد طاهری:شامگاه 30 تیرماه یک فروند پهپاد «یافا» یمنی با طی مسافت حدود 2000 کیلومتر به ساختمانی در تل‌آویو برخورد کرد و این عملیات به‌سرعت به خبر یک رسانه‌های جهان تبدیل شد. اجرای این عملیات موفق از یک سو بیانگر توانمندی ارتش و کمیته‌های مردمی یمن و از سوی دیگر بیانگر نقطه‌ضعفی عمیق در ساختار پدافند هوایی ارتش رژیم صهیونیستی است. در جریان جنگ 33 روزه سال 2006، رژیم صهیونیستی برای نخستین مرتبه با تهدیدات انبوه راکتی و موشکی در عمق سرزمین‌های اشغالی مواجه شد. تهدیدی که ساختار پدافند هوایی ارتش رژیم صهیونیستی تا آن زمان با آن مواجه نبود و به همین دلیل تجهیزات و ساختار و سازمان مناسبی برای مقابله با آن در اختیار نداشت. در حقیقت تا سال 2006 پدافند هوایی ارتش اسرائیل بر مبنای مقابله با تهدید جنگنده‌های ارتش‌های عربی طراحی شده بود و شیوه گسترش آن نیز بر مبنای تقسیم‌بندی‌های منطقه‌ای نیروی زمینی ارتش رژیم (مناطق شمالی، میانی و جنوبی) صورت گرفته بود و اساساً چیزی به نام ساختار یکپارچه پدافند هوایی در ارتش رژیم وجود نداشت. پس از جنگ 33 روزه اما برای نخستین مرتبه راهبردهای دفاعی وارد دکترین نظامی ارتش اسرائیل شد و بر این اساس اولین جایی که به صورت جدی دستخوش تغییرات شد پدافند هوایی ارتش اسرائیل بود. در طراحی جدید ابتدا ساختار دفاع هوایی منطقه‌ای جای خود را به ساختار یکپارچه پدافند هوایی داد و در گام دوم با درک اثرگذاری تهدیدات راکتی و موشکی، تمرکز پدافند هوایی ارتش رژیم از مقابله با جنگنده‌های کشورهای عربی بر مقابله با راکت‌ها و موشک‌های میان‌برد قرار گرفت. در گام سوم نیاز بود تا تسلیحات متناسب با این تغییر راهبرد نیز طراحی شوند که سامانه‌های گنبد آهنین برای مقابله با راکت‌ها، فلاخن داود برای مقابله با موشک‌های کوتاه‌برد و سامانه پیکان در سه نسخه برای مقابله با موشک‌های میان‌برد و برد بلند طراحی و تولید شدند. هدف قرارگرفتن یکی از پالایشگاه‌های اسرائیل توسط راکت‌های مقاومت در حالی که سامانه گنبد آهنین در نزدیکی آن مستقر بوده است پرتابگر سامانه فلاخن داود موشک‌های پیکان 2 و 3 هر چند این سامانه‌ها در مقاطعی در مقابل راکت‌های دست‌ساز نیروهای مقاومت فلسطینی که از دقت و سرعت پایین نسبت به راکت‌های استاندارد برخوردارند، موفقیت‌هایی را کسب کردند اما با آغاز عملیات طوفان الاقصی، نقص و خلأ جدی ساختار پدافند هوایی که قبلاً نیز چشمه‌هایی از آن نمایان شده بود به روشنی مشخص شد. اولین نشانه‌ها از خلأ ساختار پدافند هوایی اسرائیل در جریان نفوذ پهپاد ایوب به عمق سرزمین‌های اشغالی مشخص شد. سال 1391 ارتش رژیم صهیونیستی اعلام کرد یک پهپاد را بر فراز تاسیسات هسته‌ای دیمونا رهگیری و منهدم کرده است. بلافاصله بعد از این ماجرا سیدحسن نصرالله در یک سخنرانی عنوان کرد پهپادی که به عمق سرزمین‌های اشغالی نفوذ کرده است پهپاد ایوب و متعلق به حزب‌الله لبنان بوده است. سیدحسن نصرالله همچنین اعلام کرد: ""پرنده مورد نظر ساخت ایران بوده است و توسط جوانان لبنانی مونتاژ شده است. این پهپاد گونه پیشرفته‌تر از پهپاد «مرصاد» است."" پهپاد ایوب حزب‌الله در حقیقت پهپاد ایوب توانسته بود با عبور از سدّ ساختار و سامانه‌های پدافند هوایی ارتش اسرائیل، خود را به عمق حدود 200 کیلومتری فلسطین اشغالی برساند و با تصویربرداری از مراکز حساس و حیاتی اسرائیل به خصوص نیروگاه دیمونا اطلاعات ارزشمندی را در اختیار حزب‌الله قرار دهد. این عملیات یک پیام واضح برای صهیونیست‌‌ها داشت آن هم اینکه حالا آنها باید خود را برای مقابله با نسل جدیدی از تهدیدات هوایی آنها از جنس پرنده‌های بدون سرنشین آماده کنند. پیامی که شاید در آن مقطع توسط صهیونیست‌ها خیلی جدی تلقی نشد و گذشت زمان نشان داد این موضوع چقدر برای آنها گران تمام خواهد شد. یک سال پس از این واقعه، اسرائیلی‌ها با ترور «حسان اللقیس» مغز متفکر قوای پهپادی حزب‌الله فکر می‌کردند ضربه سنگینی به پیکره پهپادی حزب‌الله وارد کرده‌اند و این موضوع موجب اخلال جدی در روند قدرت‌افزایی پهپادی حزب‌الله ایجاد خواهد کرد.  سال 1400 اما زمانی که پهپاد «حسان» ـ که به نام شهید اللقیس بنیان‌گذار توان پهپادی حزب‌الله نام‌گذاری شده بود ـ توانست با نفوذ به عمق 70 کیلومتری سرزمین‌های اشغالی به مدت 40 دقیقه پرواز کند و به سلامت به پایگاه خود باز گردد، بار دیگر زنگ خطر برای صهیونیست‌ها به صدا در آمد و یک چشمه دیگر از خلأ پدافندی اسرائیل برای مقابله با پهپادها نمایان شد. 11 تیرماه 1402 در ماجرای مناقشه میدان گازی کاریش بین لبنان و رژیم صهیونیستی، حزب‌الله لبنان سه پهپاد خود را در این منطقه که حدود 100 کیلومتر با سواحل فلسطین فاصله دارد به پرواز در آورد. در پی این عملیات، ارتش رژیم صهیونیستی تلاش کرد با سامانه‌های پدافندی ناوچه‌های خود و پرواز چند جنگنده، مانع از عملیات پهپادهای حزب‌الله شود و اعلام کرد همه آنها را منهدم کرده اما چندی بعد سیدحسن نصرالله اعلام کرد اسرائیلی‌ها موفق به انهدام دو پهپاد شدند و یک پهپاد نیز در دریا سقوط کرد. حزب‌الله نیز طی بیانیه‌ای اعلام کرد که این پهپادها پیش از انهدام و سقوط، مأموریت خود را به خوبی انجام دادند. تصویری از رهیگیری پهپاد حزب‌الله توسط جنگنده‌های اسرائیلی اما در کنار این عملیات‌ها که ضعف ساختار پدافند هوایی اسرائیل برای شناسایی و مقابله مؤثر با پهپادهای مقاومت را نشان می‌دهد،‌ پس از عملیات طوفان الاقصی شاهد رشد عملیات‌های پهپادی به خصوص از سوی حزب‌الله لبنان علیه اسرائیلی‌ها هستیم. عملیات‌هایی که طی آن پهپادهای حزب‌الله مانند پهپاد هدهد با موفقیت بر فراز مناطق مختلف فلسطین اشغالی پرواز کرده و به سلامت به پایگاه‌های خود بازگشته‌اند و علی‌رغم آنکه اسرائیل درگیر جنگ بوده و ساختار پدافند هوایی آن در آمادگی کامل قرار دارد موفق به شناسایی و مقابله با پهپادهای حزب‌الله نشده است. تصویربرداری پهپاد هدهد از بندر حیفا عملیات موفق ترکیبی موشکی و پهپادی جمهوری اسلامی ایران علیه رژیم صهیونیستی نمونه‌ای دیگر از ضعف در ساختار دفاع هوایی اسرائیل بود. عملیات وعده صادق به خوبی نشان داد اسرائیل حتی در شرایط دفاع هوایی چند لایه با کمک ارتش‌های منطقه و فرامنطقه‌ای هم قادر نخواهد بود تأثیرگذاری مطلوبی از خود به نمایش بگذارد. نیروهای مسلح جمهوری اسلامی ایران در اولین عملیات مستقیم خود علیه اسرائیل به خوبی نشان دادند هم اشراف اطلاعاتی مناسبی بر تحرکات ارتش رژیم دارند و هم به خوبی از نقاط ضعف ساختار نظامی اسرائیل مطلع‌اند. عملیات اخیر نیروهای یمنی علیه تل‌آویو اما مهر تأیید بر تداوم نقص جدی پدافند هوایی اسرائیل برای مقابله با پهپادها بود. عملیاتی که از فاصله بیش از 2000 کیلومتری و در غافلگیری کامل صورت گرفت و یک شکست جدی برای پدافند هوایی ارتش رژیم صهیونیستی قلمداد می‌شود. شکستی که بمباران بندر حدیده یمن توسط اسرائیل هم نتوانسته از اثرات آن بکاهد. امروز سرتاسر جبهه مقاومت از یمن در جنوب تا لبنان در شمال،‌ به انواع پهپادهای شناسایی، رزمی و انتحاری مجهز شده‌اند که توانایی اجرای طیف متنوعی از مأموریت‌ها را دارد؛ مأموریت‌هایی که در سال‌های اخیر نمونه‌های واقعی و میدانی آنها هم به وقوع پیوسته و توانسته است قدرت پهپادی مقاومت را به دشمن اثبات کند. اما آنچه در مورد توان پهپادی جبهه مقاومت جالب توجه است آن است که نیروهای مقاومت توانسته‌اند توانمندی‌های پهپادی خود را متناسب با تهدیدات و سامانه‌های پدافندی دشمن گسترش دهند، به صورتی که در اغلب موارد سامانه‌های پدافندی طرف مقابل از رهگیری و انهدام آنها عاجز بوده است. ارزان بودن و سادگی در به‌کارگیری پهپادهای تاکتیکی، از جمله مزیت‌های دیگر پهپادهای جبهه مقاومت در مقابل سامانه‌های پدافندی گران‌قیمت دشمن است که موجب می‌شود طرف مقابل هزینه‌های گزافی برای مقابله با آنها بپردازد. پهپاد‌هایی که جبهه مقاومت از آنها استفاده می‌کند عمدتاً دارای موتور پیستونی هستند و به همین دلیل از سرعت و ارتفاع پروازی پایینی برخوردارند. همین امر رهگیری و شناسایی آنها توسط سامانه‌های راداری را مشکل می‌سازد. پهپاد یافای انصارالله پهپاد النورس (مرغ دریایی) حزب‌الله به نظر می‌رسد پهپادی که نیروهای یمنی در عملیات اخیر خود از آن استفاده کرده‌اند بسیار شبیه به پهپادی است که حزب‌الله در جریان عملیات بر فراز میدان گازی کاریش از آنها استفاده کرد. پهپادهایی با سطح مقطع راداری پایین و دُم Vشکل که به رادارگریزی آنها کمک شایانی می‌کند. علاوه بر آن، همان‌طور که پیش‌تر نیز اشاره شد بهره‌گیری این پهپادها از موتورهای پیستونی به جای موتورهای جت رهگیری آنها توسط سامانه‌های راداری را دشوار می‌کند. حال به نظر می‌رسد شبکه یکپارچه پدافندی مد نظر «جان کربی» مشاور شورای امنیت ملی کاخ سفید که در تیرماه سال 1401 اعلام کرده بود واشنگتن به دنبال ایجاد در آن منطقه است، پس از گذشت دو سال هنوز قادر نیست امنیت منافع آمریکا و متحدانش در منطقه را تأمین کند. از سوی دیگر به نظر می‌رسد اسرائیل نیز در زمینه پاسخگویی به تهدیدات در یک موضع انفعالی قرار گرفته و دیگر قادر به پیش‌بینی تهدیدات قبل از وقوع آنها نیست و علی‌رغم سرمایه‌گذاری‌های قابل توجهی که در حوزه پدافند هوایی انجام داده است حال باید به دنبال هزینه‌های بیشتر برای مقابله با تهدیدات جدید باشد. انتهای پیام/؛"
3126655,عملیات بازآماد ناوشکن سهند‌ آغاز شد + فیلم و تصاویر,۰۲ مرداد ۱۴۰۳ - ۰۹:۲۳,https://newsmedia.tasnimnews.com/Tasnim/Uploaded/Image/1403/05/02/1403050209431642330623754.jpg,به گزارشخبرگزاری تسنیماز بندرعباس، ناو سهند که 2 هفته قبل در یکی از اسکله‌های مربوط به صنایع دریایی بندرعباس دچار سانحه شده و به زیر آب رفته بود با تلاش شبانه روزی از زیر آب بیرون کشیده شد به حالت تعادل برگشت. پس از سانحه برای ناو سهند در اسکله بندرعباس در تاریخ 17 تیرماه، با تلاش متخصصان این نیرو و با گذشت 16 روز، امروز رسما این ناو از بیرون کشیده شد. روابط عمومی منطقه یکم دریایی بندرعباس نیز در اطلاعیه‌ای اعلام کرد که ‌ناو سهند در حال تعمیر در اسکله به خاطر نفوذ آب به مخازن، تعادلش را از دست داده است. ناوشکن سهند که روزهای گذشته برای تعمیر به یکی از اسکله‌های مربوط به صنایع دریایی بندرعباس اعزام شده و دچار سانحه شده بود پس از تلاش بی‌وقفه و شبانه‌روزی کارکنان نیروی دریایی ارتش، به منظور اجرای عملیات بازآماد به یکی از مراکز تعمیراتی دریایی بندرعباس انتقال یافت. روابط عمومی منطقه یکم نداجا اعلام کرد: ناوشکن سهند که طی روزهای گذشته در حال تعمیر در اسکله به خاطر نفوذ آب به مخازن، تعادلش را از دست داده بود پس از تلاش بی‌وقفه و شبانه‌روزی کارکنان نیروی دریایی دریایی ارتش  و در سریع‌ترین زمان ممکن، عملیات شناورسازی (salvage) انجام و به منظور اجرای عملیات بازآماد، به یکی از مراکز تعمیراتی دریایی بندرعباس انتقال یافت.  .   انتهای پیام/
3126547,سپاه یک شناور خارجی را در آبهای بوشهر توقیف کرد + عکس,۰۱ مرداد ۱۴۰۳ - ۲۱:۵۰,https://newsmedia.tasnimnews.com/Tasnim/Uploaded/Image/1403/01/16/1403011614184656029738484.jpg,سردار حیدر هنریان مجرد در گفت‌وگو با خبرنگار تسنیم دربوشهربا اشاره به اشراف کامل و رصد اطلاعاتی دریادلان منطقه دوم نیروی دریایی سپاه در خلیج فارس اظهار داشت: در راستای مقابله با قاچاق سوخت، یک شناور خارجی در منطقه خلیج فارس آبهای داخلی استان بوشهر شناسایی شد. وی اضافه کرد: عصر امروز این شناور خارجی با پرچم کشور آفریقایی توگو که حامل 1/5 میلیون لیتر سوخت گازوئیل قاچاق بود، پس از دریافت حکم قضائی توقیف شد.  فرمانده منطقه دوم نیروی دریایی سپاه پاسداران انقلاب اسلامی با اشاره به اینکه این شناور دارای 12 خدمه خارجی است گفت: این شناور به دستور قضایی برای تخلیه به پایانه‌های شرکت فرآورده‌های نفتی بوشهر منتقل شد. سردار هنریان مجرد تأکید کرد: نیروی دریایی سپاه با استفاده از تجهیزات مدرن و به‌روز، تمام تحرکات شناورها را در خلیج فارس رصد و پایش می‌کند. انتهای پیام/190/؛
3126401,دیدار معاون آموزش ارتش عراق با سردار احمدی مقدم,۰۱ مرداد ۱۴۰۳ - ۱۶:۱۶,https://newsmedia.tasnimnews.com/Tasnim/Uploaded/Image/1403/05/01/140305011553291830620484.jpeg,به گزارش گروه دفاعیخبرگزاری تسنیم، سرلشکر حامد محمد کمر معاون آموزش ارتش عراق که در رأس یک هیئت هفت نفره نظامی وارد جمهوری اسلامی ایران شده است، در بازدید از دانشگاه عالی دفاع ملی با سردار اسماعیل احمدی‌مقدم رئیس این دانشگاه دیدار و گفت‌وگو کرد. معاون آموزش ارتش عراق در این دیدار ضمن ابراز علاقه‌مندی ارتش این کشور برای توسعه روابط علمی، آموزشی و پژوهشی با جمهوری اسلامی ایران گفت که امیدواریم ملت و نیرو‌های مسلح جمهوری اسلامی ایران که در طول بحران عراق و مبارزه با داعش در کنار ملت و نیرو‌های مسلح عراق بودند در امر آموزش نیرو‌های مسلح عراق نیز این کشور را یاری کنند. سردار احمدی‌مقدم نیز ضمن خوشامدگویی به هیئت عراقی اظهار داشت: دانشگاه عالی دفاع ملی آماده ارائه و مشارکت علمی و پژوهشی در سطح راهبردی با کشور برادر و مسلمان عراق است. رئیس دانشگاه عالی دفاع ملی افزود: ما آمادگی داریم تا دوره‌های راهبردی دفاع ملی و دکتری تخصصی را به همه کشور‌های همسایه و مسلمان با بهره‌گیری از مجرب‌ترین اساتید خود ارائه کنیم. سرلشکر حامد محمد کمر و هیئت همراه در ادامه این بازدید، با رئیس دانشکده بین‌الملل داعا نیز ملاقات کرده و از سرفصل دوره‌ها، و کیفیت کلاس‌های برگزارشده مطلع شدند و از امکانات و تجهیزات و نیز اقامتگاه دانشجویان خارجی دانشگاه عالی دفاع ملی بازدید کردند. انتهای پیام/
3126297,رزمایش امداد و نجات و امنیت دریایی ۲۰۲۴ پایان یافت,۰۱ مرداد ۱۴۰۳ - ۱۴:۱۰,https://newsmedia.tasnimnews.com/Tasnim/Uploaded/Image/1403/05/01/1403050114053979930618984.jpg,به گزارش گروه دفاعیخبرگزاری تسنیم، ناخدا عباس حسنی سخنگوی رزمایش امداد و نجات و امنیت دریایی 2024 گفت: رزمایش مرکب امداد، نجات و امنیت دریایی 2024  با برگزاری رژه دریایی یگان‌های شرکت کننده از مقابل ناو موشک انداز جمهوری اسلامی ایران «سپر» در منطقه دریای خزر پایان یافت. در این رژه، یگان‌های شناور و پروازی نیروهای دریایی ارتش جمهوری اسلامی ایران شامل ناوهای موشک انداز «سپر»، «پیکان»، «جوشن»، دو فروند بالگرد 212 ABو شناور نیروی دریایی سپاه پاسداران با نام «شهید بصیر»، شناورهایی از دریابانی فرماندهی انتظامی کل کشور و همچنین شناور 45 SB روسیه حضور داشتند و نمایندگانی از کشورهای حاشیه دریایی خزر به عنوان ناظر بر مراحل مختلف این رزمایش نظارت داشتند.  انتهای پیام/
3126171,تیراندازی به اهداف شناور در رزمایش دریایی ایران و روسیه,۰۱ مرداد ۱۴۰۳ - ۱۱:۵۸,https://newsmedia.tasnimnews.com/Tasnim/Uploaded/Image/1403/05/01/1403050111551971130618134.jpg,به گزارش گروه دفاعیخبرگزاری تسنیم، ناخدایکم عباس حسنی سخنگوی رزمایش امداد، نجات و امنیت دریایی 2024 اظهار کرد: در این مرحله از برگزاری رزمایش امداد، نجات و امنیت دریایی 2024 خزر، یگان‌های شناور جمهوری اسلامی ایران و فدراتیو روسیه که از بامداد امروز به محل اجرای ماموریت در دریایی خزر حرکت کرده بودند، به اجرای تمرینات پرداختند. وی افزود: در این مرحله از رزمایش، یگان‌های شناور شرکت کننده در رزمایش به سر فرماندهی ناو موشک انداز جمهوری اسلامی ایران «سپر» و با استفاده از سلاح‌های تعیین شده به منظور ارتقای سطح مهارت کارکنان در برقراری امنیت، به سوی اهداف سطحی در دریا تیراندازی کردند. سخنگوی رزمایش امداد، نجات و امنیت دریایی 2024 خاطر نشان کرد: همچنین در مرحله بعد تمرین صورت بندی و آرایش آفندی یگان‌های شرکت کننده در رزمایش متناسب با نظارت و پایش هوایی منطقه توسط بالگردها و پهپادهای نیروی دریایی ارتش جمهوری اسلامی انجام شد. وی اجرایی شدن تدابیر فرماندهی معظم کل قوا مبنی بر ارتقاء دیپلماسی دفاعی و آمادگی رزمی مبتنی بر همکاری‌های بین‌المللی را از جمله مهمترین اهداف این رزمایش اعلام کرد و افزود: ایجاد همگرایی و هماهنگی در اقدامات مشترک بین نیروهای مسلح جمهوری اسلامی ایران و کشورهای حاشیه دریای خزر جهت تأمین ایمنی و امنیت دریانوردی در دریای خزر برای کشتی‌های تجاری و نفت‌کش، دستیابی به یک روش مورد پذیرش طرفین جهت طراحی و اجرای رزمایش‌های مرکب آینده و مشارکت نیروهای نظامی در تعمیق روابط دوستانه را در این رزمایش دنبال می‌کنیم. حسنی‌، خطر بروز سوانح دریایی و ایجاد شرایط مخاطره‌آمیز برای شناورها و خدمه آنان را یکی از دغدغه‌های همیشگی کشورهای دارای مرزهای آبی دانست و گفت: دولت‌های ساحلی در طول تاریخ سعی خود را جهت فراهم نمودن امکانات لازم برای کمک به شناورهای صدمه‌دیده و کارکنان آنان به‌کار بسته‌اند تا علاوه بر حفظ وجهه بین‌المللی و تثبیت خود در جامعه دریایی جهانی موجب تقلیل سوانح جانی و مالی در عرصه بین‌المللی دریاها شوند. وی ادامه داد: این رزمایش در راستای تأمین ایمنی کشتیرانی و با توجه به لزوم انجام تمرینات نوبه‌ای برای افزایش سطح هماهنگی‌ها و کاهش مدت‌زمان عملیات نجات کشتی‌ها اجرا خواهد شد تا عزم راسخ جمهوری اسلامی ایران جهت تأمین امنیت دریایی در ابعاد مختلف را به جهانیان ارائه کنند. انتهای پیام/
3126011,اجرای عملیات اطفاء حریق در رزمایش دریایی ایران و روسیه,۰۱ مرداد ۱۴۰۳ - ۰۹:۵۵,https://newsmedia.tasnimnews.com/Tasnim/Uploaded/Image/1403/05/01/1403050109464727130616894.jpg,"به گزارش گروه دفاعیخبرگزاری تسنیم، ناخدایکم عباس حسنی سخنگوی رزمایش امداد و نجات و امنیت دریایی 2024 گفت: در ادامه برگزاری مراحل اصلی رزمایش امداد و نجات و امنیت دریایی 2024 با حضور نیروهای دریایی جمهوری اسلامی ایران و فدراتیو روسیه، یگان‌های شناور و پروازی دو کشور براساس سناریوی از پیش تعیین شده عملیات اطفاء حریق و نجات کارکنان آسیب دیده و رفع صدمات ایجاد شده در شناور تجاری را انجام دادند.  وی افزود: در این مرحله از رزمایش پس از ارسال پیام اضطراری کشتی دچار حریق شده، ابتدا منطقه عملیات توسط بالگردهای نیروی دریایی ارتش مورد شناسایی و جستجو قرار گرفت و سپس ناو موشک انداز ""سپر"" شناورهای مستقر در منطقه را برای اجرای عملیات اطفاء حریق اعزام کرد. سخنگوی رزمایش امداد و نجات و امنیت دریایی 2024 اضافه کرد: نیروهای عملیات ویژه نیروی دریایی ارتش جمهوری اسلامی ایران با فرود آمدن از هوا و سطح برروی عرشه شناور، عملیات امداد رسانی به آسیب دیدگان و انتقال آنها به مراکز درمانی را انجام دادند. همچنین نیروهای شرکت کننده در رزمایش، نسبت به اجرای عملیات اطفاء حریق کشتی سانحه دیده اقدام کردند و در نهایت اجرای عملیات یدک شناور تجاری به لنگرگاه امن با موفقیت انجام شد. در ادامه این رزمایش ناخدایکم حسنی گفت: در ادامه برگزاری مراحل اصلی رزمایش امداد، نجات و امنیت دریایی 2024 با حضور نیروهای دریایی ایران و روسیه یگان‌های شناور و پروازی دو کشور براساس سناریوی از پیش تعیین شده عملیات اطفاء حریق و رفع صدمات ایجاد شده در شناور تجاری را انجام دادند و در جریان این عملیات انتقال مصدومان توسط بالگرد به ساحل توسط بالگرد AB-212 ارتش جمهوری اسلامی ایران انجام شد. وی افزود: در این مرحله از رزمایش پس از ارسال پیام اضطراری کشتی دچار حریق شده، ابتدا منطقه عملیات توسط بالگردهای نیروی دریایی ارتش مورد شناسایی و جستجو قرار گرفت و سپس ناو موشک‌انداز ""سپر"" ماموریت یافت شناورهای مستقر در منطقه را برای اجرای عملیات اطفاء حریق اعزام کند و مصدومان توسط بالگرد و قایق‌های نجات برای ادامه مراحل درمان به ساحل منتقل شدند. انتهای پیام/"
3125926,رزمایش مرکب امداد، نجات و امنیت ۲۰۲۴خزر آغاز شد,۰۱ مرداد ۱۴۰۳ - ۰۸:۵۲,https://newsmedia.tasnimnews.com/Tasnim/Uploaded/Image/1403/05/01/1403050108521416930616384.jpg,به گزارش گروه دفاعیخبرگزاری تسنیم، ناخدایکم عباس حسنی سخنگوی رزمایش امداد و نجات و امنیت دریایی 2024 خزر از آغاز این رزمایش صبح امروز، دوشنبه، خبر داد و گفت: در این رزمایش، یگان‌های شناور و پروازی نیروهای دریایی ارتش جمهوری اسلامی ایران شامل ناو موشک‌انداز «پیکان»، «درفش»، «سپر»، دو فروند بالگرد AB-212 و یگان شناوری از نیروی دریایی سپاه پاسداران با نام «شهید بصیر»، و همچنین شناور SB45 روسیه که روز گذشته وارد آب‌های سرزمینی جمهوری اسلامی ایران شد، حضور دارند. همچنین نمایندگانی از کشورهای حاشیه دریای خزر به‌عنوان ناظر بر مراحل مختلف این رزمایش نظارت دارند.  انتهای پیام/+
3125882,وزیر دفاع: گزارش عملکردمان را به پزشکیان ارائه دادیم,۳۱ تير ۱۴۰۳ - ۲۳:۴۵,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش حوزه دولتخبرگزاری تسنیم، امیر محمدرضا آشتیانی وزیر دفاع و پشتیبانی نیروهای مسلح به همراه سردار یعقوبی رئیس سازمان حفاظت اطلاعات وزارت دفاع، حجت الاسلام آقاجانپور رئیس سازمان عقیدتی سیاسی وزارت دفاع، سردار طلایی نیک معاون توسعه، مدیریت و برنامه ریزی راهبردی امور مجلس وزارت دفاع و حجت الاسلام شیرازی جانشین سازمان عقیدتی سیاسی وزارت دفاع، با مسعود پزشکیان رئیس جمهور منتخب دیدار کردند و پیروزی او در چهاردهمین انتخابات ریاست جمهوری را تبریک گفتند. امیر آشتیانی وزیر دفاع پس از دیدار با رئیس جمهور منتخب، گفت: وزارت دفاع وزارتخانه ای بسیار مهم است که نقطه وصل دولت و نیروهای مسلح بوده و مسئولیت حمایت از نیروهای مسلح را بر عهده دارد. وی اضافه کرد: لازم بود گزارش هدفمندی را از مجموعه کارهایی که وزارت دفاع انجام داده را به دکتر پزشکیان ارائه کنیم و انشاءاالله مورد استفاده قرار بگیرد. همه این‌ها برنامه‌هایی بوده که انجام شده و در آینده باید دنبال شود. انتهای پیام/
3125711,نشست توجیهی رزمایش مشترک دریایی ۲۰۲۴ خزر برگزار شد,۳۱ تير ۱۴۰۳ - ۱۶:۰۹,https://newsmedia.tasnimnews.com/Tasnim/Uploaded/Image/1403/04/31/1403043116084922930614194.jpeg,به گزارش گروه دفاعیخبرگزاری تسنیم، نشست توجیهی رزمایش امداد، نجات و امنیت دریایی 2024 خزر با حضور فرماندهان یگان‌های شناور و پروازی نیروی دریایی ارتش جمهوری اسلامی ایران، سپاه پاسداران انقلاب اسلامی، فرماندهی انتظامی کل کشور و نیروی دریایی فدراتیو روسیه و با نظارت نمایندگانی از کشورهای حاشیه دریای خزر برگزار شد.  در این نشست مراحل اجرای رزمایش با جزئیات کامل مورد بررسی قرارگرفته و نکات عملیاتی و تاکتیکی بین فرماندهان تبادل و نقطه نظرات تخصصی جهت هماهنگی بیشتر لحاظ شد. دریادار مصطفی تاج الدینی معاون عملیات نیروی دریایی ارتش جمهوری اسلامی ایران در این نشست توجیهی، اظهار کرد: معتقدیم دریا عامل پیوند ملت‌ها است و تاکید داریم که دریای خزر دریای صلح و دوستی است. وی با اشاره به اهمیت راهبردی دریای خزر، بیان کرد: دریای خزر نقش مهمی در تجارت و حمل و نقل دریایی در سطح منطقه و به ویژه برای کشورهای حاشیه آن دارد. معاون عملیات نیروی دریایی ارتش، ارتقاء ایمنی کشتیرانی در دریای خزر را یکی از مهم‌ترین اهداف برگزاری این رزمایش مرکب اعلام کرد و افزود: برقراری ایمنی شناورها و تامین امنیت خطوط کشتیرانی در این منطقه، ضامن حفظ منافع اقتصادی در صحنه جهانی است که همکاری و همگرایی نیروهای دریایی کشورهای حاشیه دریای خزر را می‌طلبد. وی، تمرین تبادل اطلاعات و گسترش شبکه فرماندهی و کنترل مشترک در دریا و همچنین تمرین نجات کشتی سانحه دیده را از مهم‌ترین عملیات‌های پیش‌بینی شده در این رزمایش اعلام کرد و افزود: ناوگان شمال مأموریت دارد با به‌کارگیری سازمان رزم مورد نظر و به‌منظور هم‌افزایی با کشورهای همسایه حاشیه دریای خزر در جهت تحقق اهداف مشترک، یک رزمایش دریایی مرکب یک‌سویه کنترل‌شده را در محدوده زمانی مشخص به میزبانی جمهوری اسلامی ایران در منطقه چهارم دریایی امام رضا (ع) انزلی در دریای خزر برگزار کند. تاج الدینی در پایان ابراز امیدواری کرد: برگزاری این گونه رزمایش‌ها به ارتقاء سطح همکاری بین نیروهای دریایی کشورهای حاشیه خزر منجر خواهد شد که می‌تواند بستری برای توسعه تعامل در زمینه‌های دیگر از جمله موضوعات اقتصادی، تجاری و انرژی میان این کشورها شود. انتهای پیام/
3125669,شناور ۴۵ SB روسیه وارد آب‌های سرزمینی ایران در دریای خزر شد,۳۱ تير ۱۴۰۳ - ۱۵:۱۴,https://newsmedia.tasnimnews.com/Tasnim/Uploaded/Image/1403/04/31/1403043115134940930613554.jpg,به گزارش گروه دفاعیخبرگزاری تسنیم، یگان شناوری روسیه برای شرکت در رزمایش امداد و نجات و امنیت دریایی 2024 وارد آب‌های سرزمینی کشورمان شد. در این رزمایش، یگان‌های شناور و پروازی نیروهای دریایی ارتش جمهوری اسلامی ایران شامل ناو موشک انداز «پیکان»، «جوشن»، «درفش»، «سپر»، دو فروند بالگرد 212 ABو یگان شناوری از نیروی دریایی سپاه پاسداران با نام «شهید بصیر»، شناورهایی از دریابانی فرماندهی انتظامی کل کشور و همچنین شناور 45 SB روسیه که امروز وارد آب‌های سرزمینی جمهوری اسلامی ایران شد، حضور دارند. همچنین نمایندگانی از کشورهای حاشیه دریای خزر از جمله جمهوری اسلامی ایران، جمهوری آذربایجان و فدراتیو روسیه بر مراحل مختلف این رزمایش نظارت دارند. انتهای پیام/
3125550,پورمحمدی محتمل‌ترین گزینه برای وزارت کشور دولت پزشکیان,۳۱ تير ۱۴۰۳ - ۱۳:۰۳,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش خبرنگار سیاسیخبرگزاری تسنیم، حجت‌الاسلام مصطفی پورمحمدی از بعد از انتخابات ریاست‌جمهوری اخیر و پیروزی آقای پزشکیان، در محافل سیاسی و شبکه‌های اجتماعی برای چند مسئولیت در دولت چهاردهم مورد گمانه‌زنی قرار گرفت که وزارت اطلاعات، دبیر شورای عالی امنیت ملی و وزارت کشور از جمله آنها بود. بر اساس پیگیری‌های خبرنگار تسنیم از منابع آگاه و مشاوران نزدیک رئیس‌‌جمهور منتخب و بر اساس شواهد و قرائن، احتمال معرفی آقای پورمحمدی به عنوان گزینه پیشنهای وزارت کشور در حال تقویت شدن است و احتمال معرفی ایشان برای دبیری شورای عالی امنیت ملی یا گزینه پیشنهادی وزارت اطلاعات تقریباً منتفی شده است. مطابق اخباری که در اختیار خبرنگار تسنیم قرار گرفته است، آقای پورمحمدی بعد از دیداری رسمی که جهت تبریک به دفتر رئیس‌جمهور منتخب رفته بود، حداقل  2 مرتبه به صورت تلفنی با آقای پزشکیان درباره کابینه گفت‌وگو و رایزنی‌ داشته است. یک منبع آگاه نزدیک به حجت‌الاسلام پورمحمدی نیز ضمن تائید تلویحی این خبر به خبرنگار تسنیم گفت که تیم آقای پزشکیان در حال رایزنی و مذاکره با آقای پورمحمدی است. انتهای پیام/
3125376,افتتاح نمایشگاه در مسیر تحول وتعالی نمایندگی ولی فقیه درسپاه,۳۱ تير ۱۴۰۳ - ۱۰:۳۱,https://newsmedia.tasnimnews.com/Tasnim/Uploaded/Image/1403/04/31/1403043110304568130610994.jpg,به گزارش خبرنگار دفاعیخبرگزاری تسنیم، نمایشگاه در مسیر تحول و تعالی نمایندگی ولی فقیه در سپاه، صبح امروز یکشنبه 31 تیرماه با حضور حجت الاسلام علی سعیدی مسئول دفتر عقیدتی سیاسی فرماندهی کل قوا و حجت الاسلام عبدالله حاجی صادقی مسئول نمایندگی ولی فقیه در سپاه به همراه مسئولان و رده‌های تابعه افتتاح شد. در این ‌نمایشگاه معاونتها و رده‌های تابعه نمایندگی‌ولی فقیه در سپاه‌های استانی و نیروهای چهارگانه سپاه در حسینیه عاشقان ثارالله(ع) دستاوردها و عملکردهای خود را در معرض دید بازدیدکنندگان قرار دادند. این ‌نمایشگاه به مدت 10 روز برای بازدید دایر است. انتهای پیام/
3125350,فرمانده کل سپاه درگذشت ‌جهادگر بسیجی را تسلیت گفت,۳۱ تير ۱۴۰۳ - ۱۰:۰۷,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,"به گزارش گروه دفاعیخبرگزاری تسنیم، سردار سرلشکر حسین سلامی فرمانده کل سپاه پاسداران انقلاب اسلامی در پیامی  عروج ‌جهادگر بسیجی محمد حسین دریس را تسلیت گفت. متن پیام بدین شرح است: بسم الله الرحمن الرحیم انالله و انا الیه راجعون عروج ‌جهادگر بسیجی ""محمد حسین دریس"" مسئول بسیج دانشجویی دانشگاه علوم پزشکی اراک، در مسیر تلاش برای مردمیاری و  محرومیت زدایی،در سانحه جاده‌ای موجب غم و اندوه فراوان گردید. این بسیجی مخلص و صادق با مجاهدت‌های شبانه روزی خود در زمره چهره های تابناک بسیج دانشجویی افتخارآمیز می درخشید و خدمات ارزنده و ماندگار او  در عرصه خطیر خدمت رسانی به مردم بویژه محرومین و مستضعفان _ صاحبان واقعی انقلاب اسلامی _  ضمن راهگشایی برای شیفتگان خدمت به ملت و مملکت بویژه نسل جوان ، ذخیره ای ارزشمند و در خور ثواب و پاداش الهی در آخرت خواهد بود. اینجانب با عرض تسلیت این ضایعه غم‌انگیز و ابراز صمیمانه‌ترین همدردی‌ها با خانواده مکرم، دوستان، جهادگران و جامعه دانشگاهی به ویژه دانشگاه علوم پزشکی اراک،  برای ایشان علو درجات و رحمت واسعه خداوندی و برای داغدیدگان ارجمند صبر و آرامش و ثبات قدم مسئلت می‌کنم. انتهای پیام/"
3122486,تأکید فرمانده کل ارتش بر همراهی با دولت چهاردهم,۲۴ تير ۱۴۰۳ - ۲۲:۱۳,https://newsmedia.tasnimnews.com/Tasnim/Uploaded/Image/1403/04/24/140304242212530030561864.jpg,به گزارش حوزه دولتخبرگزاری تسنیم، امیر سرلشکر سید عبدالرحیم موسوی صبح امروز یکشنبه با حضور در دفتر رئیس جمهور منتخب، ضمن دیدار و تبریک به وی به عنوان منتخب شایسته و معتمد مردم، آمادگی این نیرو را برای تعامل با پزشکیان و دولت آتی و استفاده از ظرفیت‌های متعدد و ارزشمند ارتش در مسیر سازندگی ایران اسلامی اعلام کرد. پزشکیان نیز در این دیدار با قدردانی از حضور موثر ارتش جمهوری اسلامی ایران در عرصه‌های مختلف، بر نقش مهم نیروهای مسلح در ارتقای توان دفاعی و بازدارندگی کشور تاکید کرد. انتهای پیام/
3122483,فرماندهان نظامی در دیدار با پزشکیان: ایران در اوج امنیت است,۲۴ تير ۱۴۰۳ - ۲۱:۵۰,https://newsmedia.tasnimnews.com/Tasnim/Uploaded/Image/1403/04/24/1403042421495465330561834.jpg,به گزارش حوزه دولتخبرگزاری تسنیم، فرماندهان ارشد نظامی و انتظامی کشور پیش از ظهر شنبه با حضور در دفتر مسعود پزشکیان انتخاب وی به عنوان رئیس جمهوری اسلامی ایران را تبریک گفتند. در این دیدار که سرلشکر محمد باقری رئیس ستاد کل نیروهای مسلح، سرلشکر حسین سلامی فرمانده کل سپاه پاسداران، سرلشکر سید عبدالرحیم موسوی فرمانده کل ارتش، امیر سرتیپ محمدرضا آشتیانی وزیر دفاع و سردار احمدرضا رادان فرمانده کل انتظامی کشور حضور داشتند، بر آمادگی کامل نیروهای مسلح برای کمک به دولت جدید و همچنین ارتقای توانمندی دفاعی و امنیتی کشور تاکید شد. فرماندهان ارشد نظامی با بیان اینکه جمهوری اسلامی ایران به ویژه پس از عملیات غرورآفرین «وعده صادق» در بهترین شرایط اقتدار و امنیت قرار دارد، بر لزوم تلاش برای حفظ و ارتقای نقش‌آفرینی سازنده کشورمان در بحران‌های منطقه‌ای و جهانی تاکید کردند. رئیس جمهور منتخب نیز ضمن قدردانی از پیام‌های تبریک و حضور فرماندهان ارشد نظامی و انتظامی کشور، ابراز امیدواری کرد که همه ظرفیت‌ها، توانمندی‌ها و تجربیات نیروهای مسلح در جهت خدمت هر چه بیشتر و بهتر به ملت عزیز ایران به کار گرفته شود. انتهای پیام/
3122457,۵۰ روز نبرد سنگین وزارت اطلاعات با تروریست‌ها,۲۴ تير ۱۴۰۳ - ۱۹:۴۵,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارشخبرگزاری تسنیم، نبرد سنگین و خاموش سربازان گمنام امام زمان(عج) با تروریست‌ها در 50 روز اخیر را به روایت تصویر مشاهده کنید.  .  انتهای پیام/
3122047,دیدار فرماندهان سپاه با پزشکیان/ پرچم حرم حسینی هدیه داده شد,۲۴ تير ۱۴۰۳ - ۱۰:۵۷,https://newsmedia.tasnimnews.com/Tasnim/Uploaded/Image/1403/04/16/1403041601574226430498532.jpg,"به گزارش حوزه دولتخبرگزاری تسنیم، صبح امروز، یکشنبه، جمعی از فرماندهان سپاه پاسداران انقلاب اسلامی با مسعود پزشکیان رئیس‌جمهور منتخب دیدار و گفت‌وگو داشتند. رئیس‌جمهور منتخب طی مطلبی در صفحه شخصی خود در شبکه اجتماعی ایکس (توئیتر سابق) این دیدار را این‌گونه روایت کرده است: ""یل یاتار، طوفان یاتار، یاتماز حسینین پرچمی در دیدار امروز برادران عزیزم در سپاه، پرچم مبارک آستان مقدس حضرت سیدالشهدا علیه السلام را از ایشان هدیه گرفتم. پرچم آزادگان جهان امروز بر روی دوش ماست. عملدار این پرچم ماندن، همچو عباس علیه السلام عدالت‌خواهی، وفاداری، فداکاری و ادب می‌خواهد.""  به گزارش تسنیم، مراسم تنفیذ حکم ریاست‌جمهوری چهاردهم روز 7 مرداد و مراسم تحلیف رئیس‌جمهور منتخب 9 مردادماه برگزار خواهد شد. انتهای پیام/؛+"
3121673,فرماندهان نیروهای مسلح با رئیس‌جمهور منتخب دیدار کردند,۲۳ تير ۱۴۰۳ - ۱۴:۴۶,https://newsmedia.tasnimnews.com/Tasnim/Uploaded/Image/1403/04/23/1403042314425263530553064.jpg,به گزارش گروهدفاعیخبرگزاری تسنیم،‌ جمعی از فرماندهان ارشد نیروهای مسلح با مسعود پزشکیان رئیس‌جمهور منتخب دیدار و گفت‌وگو کردند. در این دیدار، سرلشکر محمد باقری رئیس ستاد کل نیروهای مسلح، سرلشکر حسین سلامی فرمانده کل سپاه پاسداران، سرلشکر سید عبدالرحیم موسوی فرمانده کل ارتش، امیر سرتیپ محمدرضا آشتیانی وزیر دفاع و سردار احمدرضا رادان فرمانده کل انتظامی حضور داشتند. . سرلشکر باقری در این دیدار گفت: نیروهای مسلح در کنار وظیفه ذاتی خودشان که دفاع از کشور و برقراری امنیت در داخل کشور است مانند دولت‌های گذشته با تمام توان در کنار دولت هستند. وی افزود: نیروهای مسلح در تمام زمینه‌هایی که امکان همکاری برای پیشبرد امور مردم و دولت وجود داشته باشد آماده کمک به دولت هستند. انتهای پیام/
3121425,نخستین آزمون پیامدسنجی نظام آموزش نیروهای ارتش برگزار شد,۲۳ تير ۱۴۰۳ - ۱۰:۵۹,https://newsmedia.tasnimnews.com/Tasnim/Uploaded/Image/1403/04/23/1403042310591685130550924.jpg,به گزارش گروه دفاعیخبرگزاری تسنیم، نخستین آزمون پیامدسنجی نظام آموزش ارتش با حضور امیر سرلشکر سیدعبدالرحیم موسوی فرمانده کل ارتش، امیر کیومرث حیدری فرمانده نیروی زمینی، امیر علیرضا شیخ معاون تربیت و آموزش و جمعی از فرماندهان نیروهای چهارگانه ارتش، به میزبانی دانشگاه افسری امام علی (ع) برگزار شد. فرمانده کل ارتش، در حاشیه برگزاری این آزمون، گفت: آزمون سنجش پیامد نظام آموزش نیروهای چهارگانه ارتش، نوعی آزمون روان‌سنجی شغلی و شخصیتی است که برای نخستین بار در سطح سازمان ارتش برگزار می‌شود تا بر این اساس بتوان با شناخت ظرفیت‌های درونی افراد شرکت‌کننده در آن، به هدایت شغلی، طبقه‌بندی توانایی‌ها و مهارت‌های فردی و نهایتاً تقسیم‌بندی شرکت‌کنندگان به صورت شفاف و تخصص‌محور مبادرت ورزید. وی افزود: نتایج این آزمون که با بهره‌گیری از ظرفیت بومی و کارشناسانه متخصصان حوزه روان‌سنجی و آموزش ارتش تهیه و تدوین شده است، می‌تواند در آینده به فرماندهان فعلی و آتی در زمینه استفاده بهینه از توان بالقوه و ارائه تصویری دقیق از توانایی علمی، مهارتی و تخصصی افراد یاری رساند تا از این رهگذر بتوان متناسب با اهداف سازمان از نیروهای انسانی شاغل در نیروهای چهارگانه ارتش بهره‌گیری کرد‌. فرمانده کل ارتش هدف از برگزاری آزمون پیامدسنجی نظام آموزش ارتش را در راستای تعالی سازمانی ارتش دانست و تاکید کرد: اهمیت نیروی انسانی سبب شده است تا ارتش از طریق این آزمون بخواهد در جهت شناخت دقیق کارکنان پایور و سازمانی خود از طریق به کارگیری و جاگذاری دقیق و درست نیروهای انسانی اقدام کند‌. وی در پایان خاطرنشان کرد: نتایج آزمون فوق به صورت صفر و یک (دارای نتایج از قبل مشخص‌شده و دارای گزینه درست و غلط) نیست؛ بلکه آزمونی تفسیری و استعدادسنج و در جهت کشف و درک ذوق درونی و به محک گذاردن ظرفیت‌های فردی شرکت‌کنندگان است که به عنوان مکمل دیگر برنامه‌های ارتش در تمامی رده‌ها و رسته‌ها به کار گرفته خواهد شد. در این آزمون، بالغ بر 1600 نفر از افسران ارشد نیروهای چهارگانه ارتش شرکت کردند. انتهای پیام/
3121331,وزیر دفاع درگذشت پدر شهیدان حجازی را تسلیت گفت,۲۳ تير ۱۴۰۳ - ۰۹:۴۸,https://newsmedia.tasnimnews.com/Tasnim/Uploaded/Image/1401/02/29/1401022912270887425352584.jpg,به گزارش گروه دفاعیخبرگزاری تسنیم، امیر سرتیپ محمدرضا آشتیانی وزیر دفاع و‌پشتیبانی نیروهای مسلح با صدور پیامی درگذشت پدر شهیدان حجازی را تسلیت گفت. متن پیام به شرح زیر است: بسمه تعالیانا لله و انا الیه راجعونحجت الاسلام و المسلمین جناب آقای سیدعلی اصغر حجازی قائم مقام محترم رئیس دفتر مقام معظم رهبری آسمانی شدن زنده یاد حاج سید جواد حجازی پدر ارجمند جناب عالی و شهیدان والامقام سید جعفر و سید باقر حجازی را به آن جناب، والده محترمه، اخوان گرامی و سایر بستگان محترم تسلیت عرض میکنم. در ایام عزاداری سید و سالار شهیدان اباعبدالله الحسین (ع) از محضر خداوند متعال برای پدر فقید سعید که در عمر شریف خود نقش برجسته و ارزشمند در مبارزات انقلابی، پشتیبانی دفاع مقدس، اهتمام به ارزشها، حمایت محرومان و نیازمندان و نیازمندان و نقش آفرینی مستمر در عرصه های گوناگون داشتند، رحمت و مغفرت الهی و هم نشینی با امام حسین (ع) و برای بازماندگان معزز صبر و اجر مسئلت دارم. سخنگوی وزارت دفاع نیز با صدور پیامی درگذشت پدر شهیدان حجازی را تسلیت گفت. متن پیام سردار طلایی نیک بدین شرح است: إِنَّا لِلَّٰهِ وَإِنَّا إِلَیْهِ رَاجِعُونَ حجت الاسلام والمسلمین جناب آقای حجازیقائم مقام محترم رییس دفتر مقام معظم رهبری (ح) و اخوان گرامی با عرض تسلیت آسمانی شدن زنده یاد حاج سید جواد حجازی پدر ارجمند شهیدان والامقام سیدجعفر و سیدباقر حجازی، به آن جنابان، والده محترمه، و سایر بستگان گرامی، از محضر خداوند متعال برای پدر فقیدِ سعید که با اندوخته ارزشمند در پیشگاه خداوند از پرورش فرزندان شهید و ولائی و چند دهه مبارزات انقلابی، پشتیبانی دفاع مقدس، صیانت ارزشهای دینی و اجتماعی، همیاری ایتام و نیازمندان و نقش آفرینی مستمر در عرصه های گوناگون دفاع از نظام اسلامی و خدمت به مردم، به دیار آخرت سفر کرد، رحمت و مغفرت الهی و برای بازماندگان مُعزّا صبر اجرآفرین مسئلت دارم. حجت الاسلام آقاجانپور رئیس سازمان عقیدتی سیاسی وزارت دفاع نیز با صدور پیامی درگذشت پدر شهیدان حجازی را به قائم مقام محترم دفتر مقام معظم رهبری تسلیت گفت. متن پیام حجت الاسلام آقاجانپور بدین شرح است: برادر ارجمند حضرت حجت‌الاسلام والمسلمین حاج سید علی‌اصغر حجازیقائم مقام محترم دفتر مقام معظم رهبری (دام عزه العالی)سلام علیکم بما صبرتم. خبر درگذشت والد بزرگوار حضرتعالی، یار دیرین مقام معظم رهبری، مومنِ مجاهدِ صادق، ابوالشهیدین مرحوم مغفور حاج سید جواد حجازی رحمه الله علیه موجب تاثر و تالم خاطر گردید. این جانب مصیبت فقدان این سید والامقام  و پیر غلام امام حسین (ع) که در ایام شهادت جدش به دیدار معبود شتافته است را به محضر ولی امر مسلمین امام خامنه ای عزیز، مردم شریف استان همدان، خانواده ی مصیبت دیده و همه دوستان و ارادتمندان آن مرحوم تسلیت می گویم. خدمات ارزشمند این انسان خدوم و صبور در دفاع از اسلام و قرآن و نظام مقدس جمهوری اسلامی و همراهی با امامین انقلاب در نهضت بزرگ اسلامی و رسیدگی و توجه به محرومین و مستضعفین در یادها و خاطره ها می ماند و بعنوان ذخیره ای ارزشمند برای او در روز جزا خواهد بود. روحش شاد و یادش گرامی باد. انتهای پیام/
3121148,باقری و سلامی درگذشت حاج سیدجواد حجازی را تسلیت گفتند,۲۲ تير ۱۴۰۳ - ۱۶:۴۱,https://newsmedia.tasnimnews.com/Tasnim/Uploaded/Image/1403/02/01/1403020113404787629853684.jpg,"به گزارش گروه دفاعیخبرگزاری تسنیم، سردار سرلشکر محمد باقری رئیس ستادکل نیروهای مسلح و سردار سرلشکر حسین سلامی فرمانده کل سپاه در پیام‌های جداگانه درگذشت ابوالشهیدین آقای حاج سیدجواد حجازی و  پدر حجت‌الاسلام سیدعلی اصغر حجاری را تسلیت گفتند. متن پیام سرلشکر باقری به شرح ذیل است: بسم الله الرحمن الرحیم‌ انا لله و انا الیه راجعون برادر ارجمند حضرت حجت‌الاسلام و المسلمین جناب آقای سید علی‌اصغر حجازیقائم مقام محترم دفتر مقام معظم رهبری با سلام و تحیات ؛در گذشت والد فرزانه و پارسای جنابعالی ابوالشهیدین "" مرحوم حاج سیدجواد حجازی"" پدر گرامی شهیدان والامقام سیدجعفر و سیدباقر حجازی موجب تأثر و اندوه فراوان گردید.به یقین همت و تلاش‌های مجاهدانه و ارزشمند آن مرحوم در تاریخ قبل و بعد از انقلاب اسلامی در همراهی با امام راحل (ره)  و مقام معظم رهبری ( مد ظله العالی ) و نیز درخشش در عرصه های خدمت صادقانه و خالصانه به محرومان و مستضعفان خیرات و حسنات در خور پاداش الهی در روز عقبی خواهد بود. مصیبت فقدان آن مرد مومن و خادم اهل بیت عصمت و طهارت (ع) را صمیمانه به جنابعالی و بیت مکرم حجازی تسلیت عرض نموده و در ایام سوگواری محرم حسینی، از درگاه خداوند رحمان برای آن فقید سعید رحمت واسعه الهی و همنشینی حضرت اباعبدالله الحسین علیه السلام و فرزندان شهیدش  "" سید جعفر و سید باقر حجازی "" و برای آن برادر گرانقدر و سایر بازماندگان و داغدیدگان گرامی صبر شکیبایی و سکینه قلبی مسئلت می‌جویم. سرلشکر پاسدار محمد باقریرئیس ستاد کل نیروهای مسلح متن پیام سرلشکر سلامی به شرح ذیل است: بسم الله الرحمن الرحیمانا لله و انا الیه راجعون برادر عالیقدر حضرت حجت‌الاسلام و المسلمین جناب آقای سید علی‌اصغر حجازیقائم مقام محترم دفتر مقام معظم رهبری سلام علیکم؛در گذشت والد گرانقدر جنابعالی ، مجاهد صادق ابوالشهیدین "" مرحوم حاج سیدجواد حجازی"" را صمیمانه به جنابعالی و خانواده مکرم تسلیت و تعزیت عرض می‌کنم. مجاهدت‌ها و تلاش‌های ارزنده ایشان در همراهی با امام، انقلاب و رهبری معظم در طول نهضت اسلامی و حضور فعال ، نیک اندیشانه و خیرخواهانه در صحنه‌های مردمیاری به ویژه مستمندان ذخیره ارزشمند آن مرحوم برای روز جزا و آخرت است. در موسم سوگواری سید و سالار شهیدان، از درگاه خدای کریم و رحیم برای آن فقید سعید علو درجات و رحمت واسعه الهی و همجواری با شهیدان کربلا و فرزندان شهیدش سید جعفر و سید باقر حجازی و برای جنابعالی و عموم مصیبت دیدگان معزز صبر و شکیبایی طلب می‌کنم. سرلشکر پاسدار حسین سلامیفرمانده کل سپاه پاسداران انقلاب اسلامی انتهای پیام/"
3120768,دیدار سردار قاآنی با فرماندهان و مسئولین ارشد مقاومت,۲۱ تير ۱۴۰۳ - ۱۸:۲۷,https://newsmedia.tasnimnews.com/Tasnim/Uploaded/Image/1403/02/06/1403020620092969929885854.jpg,به گزارشخبرگزاری تسنیمبه نقل از سپاه نیوز ؛ سردار سرتیپ پاسدار اسماعیل قاآنی فرمانده نیروی قدس سپاه پاسداران انقلاب اسلامی با سفر به مناطق جبهه مقاومت در دیدار با فرماندهان و مسئولین ارشد مقاومت اسلامی بر حمایت جمهوری اسلامی ایران از مقاومت ضد صهیونیستی منطقه تاکید کرد . سردار قاآنی تصریح کرد: حمایت از مقاومت اسلامی به ویژه فلسطین و  ایستادگی مردم مقتدر غزه از سیاست‌های راهبردی ، دائمی و مورد اتفاق ارکان نظام بوده و مورد حمایت و همراهی آحاد مختلف ملت ایران است . همچنین در این دیدارها فرماندهان مقاومت از حمایت‌های همه جانبه نظام جمهوری اسلامی ایران قدردانی کردند. انتهای پیام/
3119994,سلامی:اگر لازم باشد در حمایت از مسلمانان شمشیر می‌کشیم,۲۰ تير ۱۴۰۳ - ۱۱:۵۲,https://newsmedia.tasnimnews.com/Tasnim/Uploaded/Image/1403/03/04/1403030414545084130147074.jpg,به گزارش خبرنگار دفاعیخبرگزاری تسنیم، سردار سرلشکر حسین سلامی فرمانده‌کل سپاه پاسداران انقلاب اسلامی در یادواره شهدای قرارگاه رمضان طی سخنانی اظهار داشت: قلبهای مردم ایران سرشار از عشق و دلدادگی نسبت به همه ملتهای مسلمان خصوصاً شهیدان عزیز اسلام است. وی افزود: مقاومتی که از سالهای دور با تأسیس قرارگاه رمضان آغاز شده امروز در حال تغییر صفحات تاریخ است. سرلشکر سلامی عنوان کرد: قرارگاه رمضان یکی از استثنایی‌ترین قرارگاه‌های جنگ بود چون هسته اولیه یک الگوی مقاومت مشترک بین دو ملت در دو سرزمین شکل گرفت، برای سپاه این قرارگاه یکی از مهمترین ارکان جنگ به‌حساب می‌آمد. فرمانده‌کل سپاه ابراز کرد: شهید سلیمانی برای آزاد کردن ملتهای مسلمان و تحت‌ستم، کوه به کوه و کوچه به کوچه زحمت کشید و درهم آمیخته شدن خون شهید ابومهدی با شهید سلیمانی نشان می‌دهد اسلام برای دفاع از مظلوم مرز نمی‌شناسد و قرارگاه رمضان ابتکار اولیه‌ای بود برای بیان این حقیقت. وی با بیان اینکه قرارگاه رمضان تجلی امت واحده برای جهاد است، گفت: تجربه نشان داده است سربلندی ملتها از درون جهاد و شهادت عبور می‌کند. دشمن هرجا طلوع اسلام را بییند شمشیر می‌کشد و ده‌ها سال است جهان اسلام میدان تاخت‌وتاز مستکبران است. وی تأکید کرد: جمهوری اسلامی ایران پناهگاه تمامی مسلمانان است فرق نمی‌کند در قلب نظام باشند یا در همسایگی ما. عمل ما بر اساس جغرافیای اعتقادی ماست اگر مسلمانان در این جغرافیا در خطر باشند ورود می‌کنیم و اجازه نمی‌دهیم مستکبران به آنان ظلم کنند. ما به مستضعفان جهان هم فکر می‌کنیم چون دایره ظلم وسیع است. مقاومت اسلامی تکثیر شده است و امروز صهیونیست‌ها از یمن، عراق، لبنان و در وعده صادق از ایران زیر آتش هستند. ما باید بایستیم و نباید کرنش کنیم چراکه مسلمان عزیز است و عزیز هم شکست‌ناپذیر است. فرمانده‌کل سپاه یادآور شد: عملیات وعده صادق جلوه‌ای از این حقیقت بود که اگر شرایط اقتضا کند ما عمل می‌کنیم، این نیست که بنشینیم و دیگران عمل کنند، اگر لازم باشد آنها را حمایت می‌کنیم و خودمان هم شمشیر می‌کشیم، عزت مسلمانان از همه چیز مهمتر است. در لحظات حساس، اگر مسلمانان بترسند ذلیل خواهند شد و این سفارش مولای ما امام علی(ع) است. جهاد راه عزت و آزادی ماست که بدون وحدت و پیوند خوردن قلب‌ها ممکن نیست. وی ادامه داد: دشمن می‌خواهد ما را با هم بیگانه کند و پس از در هم شکستن یک ملت سراغ ملت دیگر بروند، این داستان را آن‌قدر ادامه می‌دهند تا به مسلمان جهان سیطره یابند اما این اصل ممکن نیست و مسلمانان بیدار شدند و نسبت به سیاست‌های پنهان دشمنان آگاه شده‌اند. ما رهبری داریم که دشمن را می‌شناسد و به حقیقت قدرت کبریایی هم ایمان دارد. وی با اشاره به قدرت‌های غیرالهی گفت: این قدرت‌ها براساس قرآن در برابر قدرت الهی ناتوان هستند، بنابراین اگر ما در میدان باشیم آنها میدان را ترک خواهند کرد و ما می‌توانیم با پیوند زدن تمام قدرت‌مان به‌عنوان بخش مهمی از قدرت معتبر جهان ظاهر شویم کما اینکه اکنون به‌عنوان قدرت اسلام ظاهر شده‌ایم. برادران عزیز کُرد و عرب ما در هر کجای جهان باشند برادران ما هستند. اسلام از این مرزها عبور کرده است و شعب و قبایل را فرصت می‌داند. سرلشکر سلامی همچنین گفت: اربعین نشان‌دهنده این تجمیع محبت‌ها است که ملتی با قومیت‌های مختلف در مسیر عشق و ارادت ائمه به یکدیگر می‌پیوندند و یک جهان جدید می‌سازند. هرکجا با هم هستیم شکست‌ناپذیریم. انتهای پیام/+
3119890,شکست دشمنان در حمله به زیرساختهای ارتباطی و برق در انتخابات,۲۰ تير ۱۴۰۳ - ۱۰:۲۲,https://newsmedia.tasnimnews.com/Tasnim/Uploaded/Image/1402/08/01/1402080110511853928624394.jpg,ه گزارش خبرنگار دفاعیخبرگزاری تسنیم، سردار غلامرضا جلالی رئیس سازمان پدافند غیرعامل کشور در همایش ملی پدافند شیمیایی که صبح امروز برگزار شد، اظهار داشت: ضمن تبریک به ملت عزیز ایران و انتخاب رئیس جمهور با مشارکت خوب در انتخابات، شکست دشمنان که به دنبال تحریم انتخابات و کاهش مشارکت و تهدیداتی از این زمینه بودند را شاهد بودیم. سردار جلالی ادامه داد: در ایام انتخابات دشمنان تهدیدات زیادی کردند و هرچه تلاش و ابزار و امکان داشتند در خرابکاری و حمله به زیرساختهای ارتباطی و رسانه‌ای و برق و تلاش عمده برای کاهش مشارکت انجام داند اما علی رغم همه آنها حضور نسبتا خوبی در مشارکت داشتیم. وی تاکید کرد: مشارکت 50 درصدی و در مجموع حدود 55 میلیون نفر ظرف دو هفته پای صندوق‌های رای آمدند و برای کشورشان احساس مسئولیت کردند و رای دادند و رئیس جمهور منتخب را با مشارکت نسبی خوبی برای کشور انتخاب کردند. رئیس سازمان پدافند غیرعامل کشور گفت: در ضمن پیروزی ملت برای این انتخابات، شکست خفت بار برای همه کسایی که دنبال کاهش مشروعیت و شکست کشور در انتخابات و سلب مشروعیت نظام در انتخابات بودند را شاهد هستیم. سردار جلالی در ادامه به تبیین اهداف نهمین همایش ملی پدافند شیمیایی و ضرورت گرامی داشت حادثه شیمیایی سردشت پرداخت و اظهار داشت: صنایع شیمیایی و پتروشیمیایی پس از دوران دفاع مقدس، توسعه چشمگیری یافت و به یکی از ارکان توسعه اقتصادی کشور تبدیل شد. با این حال توسعه سریع این صنعت سبب شد که در سایه عدم توجه به برخی ملاحظات ایمنی و تخصصی پدافند غیرعامل، شاهد برخی مخاطرات در این حوزه باشیم. وی با بیان اینکه تحقق یک توسعه پایدار در صنعت شیمیایی و پتروشیمی، نیازمند یک نظام ایمنی و کنترل شیمیایی است، تصریح کرد: صنعت پتروشیمی، در کنار توسعه و پیشرفت، نیازمند توجه به الزامات پدافند غیرعامل، ایمنی و امنیت است و همین امر ضرورت ایجاد مرکز نظام ایمنی پدافند شیمیایی در کشور را انکار ناپذیر می‌کند تا با رگولاتوری و تنظیم گری، استانداردها، ضوابط و الزامات این حوزه را به درستی تعیین، ابلاغ و رصد کند. سردار جلالی با بیان اینکه سازمان پدافند غیرعامل کشور در موضوع پدافند شیمیایی، مصون سازی، امن سازی و ایمن سازی زیرساخت‌های شیمیایی و پتروشیمی در برابر حوادث به عنوان یک رویکرد دقیق و تخصصی را دنبال می‌کند، خاطرنشان کرد: مدیریت حوادث و پیامد‌های آن رویکرد دیگر پدافند غیرعامل است. به این معنی معنا که هر حادثه با هر منشا که اتفاق افتاد بتوانیم آن را مدیریت کنیم. پیگیری توسعه ایمنی و امنیت در زیرساخت‌های شیمیایی و پتروشیمیایی دیگر رویکرد جدی ماست تا ارتقای سطح، بهداشت، درمان و سلامت را در این حوزه محقق گردد. وی با بیان اینکه با توجه به سطح بالای صنعت شیمیایی و پتروشیمیایی در کشور، استاندارد‌های این صنعت در زیرساخت‌ها و کارخانجات کشور ما در حوزه، ایمنی، امنیت و پدافند شیمیایی باید با استاندارد‌های روز جهان مطابق داشته باشد، تصریح کرد: برای تحقق این موضوع، نخست باید یک سند ملی با نگاه آینده پژوهانه و دقیق، چشم انداز توسعه صنعت پتروشیمی در حوزه ایمنی، امنیت و پدافند غیرعامل را داشته باشیم. خوشبختانه سند راهبردی پدافند شیمیایی کشور تهیه شده و توسط کارگروه دائمی پدافند غیرعامل ابلاغ شده است. رئیس سازمان پدافند غیرعامل کشور ادامه داد: همچنین نیازمند یک نظام عملیاتی هستیم که در هنگام بروز حوادث این حوزه، نقش‌ها و وظایف جدی همه دستگاه‌ها مرتبط را مشخص کرده باشد. دراین زمینه نیز نظام عملیاتی پدافند شیمیایی آماده شده است. این نظام برای ما یک حرکت اکوسیستمی و زیست بوم ملی که منطبق بر ضوابط و الزامات پدافند شیمیایی است را ترسیم می‌کند. به گفته سردار جلالی، در چنین زیست بومی، نخستین موضوع، مدیریت، فرماندهی و راهبردی آن است. تنظیم‌گری یا رگولاتوری نیز موضوع حائز اهمیت بعدی در این زیست بوم است که به عنوان ارکان پدافند شیمیایی باید به آن توجه شود. این موضوع به ویژه در صنایع واگذاری شده در اصل 44 به بخش خصوصی بایستی مورد توجه قرار گیرد. بومی سازی در ابزار‌ها و زیرساخت‌های حوزه شیمیایی و پتروشیمی موضوع دیگری بود که سردار جلالی به آن اشاره و خاطرنشان کرد: این موضوع ضمن ایجاد ارزش افزوده بالا، می‌تواند به توسعه صنعتی و اقتصادی کشور کمک شایان توجهی نماید. به گفته سردار جلالی، آموزش و تربیت نیروی انسانی متخصص در نظام عملیاتی پدافند شیمیایی، یکی دیگر از ارکان مورد توجه است که آموزش‌های طولی و عرضی را در برمی گیرد. این موضوع به ویژه در حوزه دانشگاهی نیز باید مورد توجه قرار گیرد. به ویژه آنکه تمرکز در دانشگاه‌های ما به جای آنکه در حوزه ایجاد و نگهداری زیرساخت‌های حوزه شیمیایی و پتروشیمیایی باشد، معطوف به حوزه بهره برداری است که باید بازنگری شود. وی با اشاره به اهمیت پاسخ اضطراری در هنگام بروز حوادث در نظام عملیاتی پدافند شیمیایی، توضیح داد: پس از توجه به الزامات HSE، آمادگی در هنگام بروز حوادث از اهمیت بالایی برخوردار است. در این زمینه تدوین سناریو بروز حوادث احتمالی و برگزاری رزمایش و تمرین برای ایجاد آمادگی نیروی انسانی و تجهیزات حائز اهمیت است. مسئله دیگر حفظ تداوم کارکرد زیرساخت به ویژه در زنجیره تولید است باید به آن توجه داشت. به گفته رئیس سازمان پدافند غیرعامل کشور برگشت پذیری زیرساخت پس از حادثه، از جمله ظرفیت‌هایی است که باید روی تقویت چابکی و توانمندی‌های آن در زیرساخت ها، اقدامات اساسی صورت گیرد. سردار جلالی با بیان اینکه موضوع درمان، یکی دیگر از ارکان زیست بوم نظام پدافند شیمیایی است، توضیح داد: در این حوزه، دانشگاه و بیمارستان بقیه الله (عج)، به عنوان مرجع درمان و آموزش‌های آن در حوزه مصدومان شیمیایی از سوی کمیته دائمی و وزارت بهداشت تعیین شده است که خوشبختانه زیرساخت‌های خوبی در این زمینه ایجاد شده است و به عنوان قطب و یکی از مجهزترین مراکز درمان مصدومان شیمیایی در منطقه نقش آفرینی می‌کند. انتهای پیام/
3119876,ذوالقدر: قرارگاه رمضان در قدوقواره یک دولت فعالیت کرده است,۲۰ تير ۱۴۰۳ - ۱۰:۱۷,https://newsmedia.tasnimnews.com/Tasnim/Uploaded/Image/1403/04/20/1403042009410984630524302.jpg,به گزارش خبرنگار دفاعیخبرگزاری تسنیم، محمدباقر ذوالقدر دبیر مجمع تشخیص مصلحت نظام و از موسسان قرارگاه رمضان در دوران دفاع مقدس، صبح امروز در یادواره شهدای این قرارگاه طی سخنانی اظهار داشت: قرارگاه رمضان در چهل سال قبل در‌ خرداد سال 1363 با تایید رییس جمهور و رییس شورای عالی دفاع وقت که رهبر معظم انقلاب بودند تاسیس شد و جزو تنها نهادهایی است که با انگیزه حضور در دفاع مقدس تاسیس شد اما تا امروز ماموریتش ادامه دارد. وی افزود: فلسفه تاسیس این قرارگاه پاسخ به یک‌ نیاز مبرم در زمان جنگ بود. بعد از فتح خرمشهر جنگ باید در خاک دشمن ادامه پیدا می‌کرد اما عملیات‌هایی که طراحی شد موفق نبود. سردار ذوالقدر ادامه داد: در این مقطع فرماندهی سپاه به این جمع بندی رسید که دشمن از ظرفیت‌های برتر خود مانند زرهی استفاده می‌کند باید منطقه نبرد را تغییر داد و به منطقه‌ای مانند هور رفت اما این تغییر راهبرد هم گره از کار جنگ باز نکرد. وی تصریح کرد: در اینجا فرماندهی سپاه به این نتیجه رسید که باید یک مسیر جدیدی را برای ادامه جنگ گشود. برای تحقق این فکر ایده تاسیس مرکز عملیات‌های نامنظم به فکر فرمانده وقت سپاه رسید و این ایده با رییس جمهور وقت در میان گذاشته شد و ایشان موافقت کردند قرارگاه جنگ های نامنظم تاسیس شود. لذا در خرداد سال 63 و مصادف با ماه رمضان، قرارگاه رمضان تاسیس شد. ذوالقدر عنوان کرد: قرارگاه رمضان در طول پنج سال فعالیت تا پایان جنگ با نوآوری‌های مخصوص نیروهای سپاه ماموریت بزرگ خود را جامه عمل پوشاند و جبهه جدیدی به وسعت کشور عراق با انتقال ظرفیتهای قرارگاه رمضان به داخل عراق گشوده شد و ارتش عراق در نقاط مختلف درگیر و زمین‌گیر شد و بعد از آن عملیاتهای منظم با فراق بال و اطمینان از عدم توانایی دشمن در جابجایی نیروهای خودش انجام شد. فرمانده اسبق قرارگاه رمضان اظهار داشت: موفقیت‌های قرارگاه رمضان حاصل تلاش مجاهدات‌های رزمندگان  ایرانی و عراقی و در قالب چهار قرارگاه فرعی نصر، فتح، فجر و ظفر است. دبیر مجمع تشخیص مصلحت نظام خاطرنشان کرد: قرارگاه رمضان در عرصه‌های اجتماعی سیاسی و فرهنگی هم فعال بود و به تعبیر شهید سلیمانی این قرارگاه در قد و قواره یک دولت فعالیت کرده است. قرارگاه رمضان در طول سالهای 65 تا 67 تعداد 17 عملیات بزرگ و بیش از 1100 عملیات ایذایی انجام داد. ذوالقدر با اشاره به ابعاد ماموریت‌های قرارگاه رمضان گفت: یکی دیگر از ماموریتهای این قرارگاه کمک به مردم عراق برای گسترش انقلاب اسلامی و براندازی رژیم بعث عراق و راه‌اندازی حکومت مردمی در عراق بود که یک ماموریت راهبردی برای این قرارگاه بحساب می‌آمد. وی تصریح کرد: در این مسیر آموزش، سازماندهی و پشتیبانی و هماهنگی بین نیروهای عراقی ماموریت راهبردی قرارگاه رمضان بود که بعد از دفاع مقدس و در جریان جنگ دوم خلیج فارس و سقوط صدام هم ادامه پیدا کرد و امروز شاهد حضور یک حکومت و دولت مردمی در عراق هستیم. انتهای پیام/
3119833,مسگریان: قرارگاه رمضان اندازه یک دولت یا ارتش اثرگذار بوده است,۲۰ تير ۱۴۰۳ - ۰۹:۴۱,https://newsmedia.tasnimnews.com/Tasnim/Uploaded/Image/1403/04/20/1403042009410984630524304.jpg,به گزارش خبرنگار دفاعیخبرگزاری تسنیم، سردار عبدالرضا مسگریان فرمانده قرارگاه رمضان صبح امروز، چهارشنبه، در یادواره شهدای این قرارگاه طی سخنانی اظهار داشت: سپاه از ابتدای تأسیس، منشأ خدماتی شد که در جغرافیای منطقه تأثیرگذار بوده است. وی افزود: قرارگاه رمضان با نگاه راهبردی مقام معظم رهبری در سال 63 تأسیس شد و در طول چهل سال فعالیت خود با همکاری با برادران خود در عراق توانسته است در دوران دفاع مقدس علیه رژیم بعث عراق فعالیتهای مؤثری داشته باشد و پس از آن در جریان مبارزه با اشغالگران آمریکایی و شکل‌گیری نظام جدید عراق خدمات شایانی داشته است و در مبارزه با تروریست‌های داعش نقش محوری داشته است. فرمانده قرارگاه رمضان با اشاره‌ به صحبتهای شهید حاج قاسم سلیمانی درباره این قرارگاه گفت: قرارگاه رمضان یک چشمه خیر بوده است و برکات خیلی زیادی برای نظام ‌و سپاه داشته و از نادر مجموعه‌هایی است که حجم خدماتش نسبت به تعداد افرادش فوق‌العاده بوده است. سردار مسگریان تأکید کرد: قرارگاه رمضان به‌تنهایی به‌اندازه یک دولت یا یک ارتش اثرگذار بوده است. انتهای پیام/+
3119456,کسب مقام دوم نیروهای مسلح در مسابقات پنجگانه نظامی روسیه,۱۹ تير ۱۴۰۳ - ۱۴:۱۵,https://newsmedia.tasnimnews.com/Tasnim/Uploaded/Image/1403/04/19/1403041914125451130519984.jpg,"به گزارش گروه دفاعیخبرگزاری تسنیم،‌ سرپرست تیم پنجگانه نظامی نیروهای مسلح جمهوری اسلامی ایران از برگزاری اردو بین منتخب نیروهای مسلح جمهوری اسلامی ایران و منتخب نیروهای مسلح فدراسیون روسیه خبر داد. سردار مهدی سرور سرپرست تیم پنجگانه نظامی نیروهای مسلح جمهوری اسلامی ایران در این رابطه اظهار داشت: مسابقات پنجگانه نظامی بین منتخب نیروهای مسلح جمهوری اسلامی ایران و هشت تیم از نیروهای مسلح فدراسیون روسیه و یک تیم از کشور بلاروس از 11 تا 19 تیرماه به میزبانی کشور روسیه برگزار شد. وی ادامه داد: با توجه به اینکه تیم فدراسیون روسیه جزء سه تیم برتر در رتبه بندی جهانی در این مسابقات هستند, لازم شد که برای  تبادل تجربه بین دو تیم با توجه به همسویی این کشورها، این اردو اول در کشور خودمان ایران و بعد هم با میزبانی تیم روسیه برگزار شود. سردار سرور تصریح کرد: در این دوره مسابقات در بخش تیمی کشور روسیه اول ، منتخب جمهوری اسلامی ایران دوم و کشور بلاروس سوم شدند. سرپرست تیم پنجگانه نظامی جمهوری اسلامی ایران خاطرنشان کرد: این اردو زمینه‌ای برای ایجاد آمادگی جهت حضور پرتوان و پرقدرت تیم منتخب نیروهای مسلح در مسابقات پنجگانه آتی است که مردادماه در کشور ونزوئلا برگزار خواهد شد. انتهای پیام/ "
3119328,شیرازی: می‌توانیم عملیاتهایی مانند وعده صادق را انجام دهیم,۱۹ تير ۱۴۰۳ - ۱۲:۰۵,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم، سردار محمد شیرازی رئیس دفتر فرماندهی معظم کل قوا در جمع اعضای پایگاه دریایی سیرجان، گفت: اثربخشی ارتش جمهوری اسلامی ایران، حاصل تلاش شما عزیزان در ارتش به‌فرماندهی فرمانده معظم کل قواست. رئیس دفتر فرماندهی معظم کل قوا افزود: ما قبل و ابتدای انقلاب متکی به خارج و نیازمند بودیم ولی با تدبیر حضرت آقا در سال 58، به سوی خودکفایی رفتیم و از شرایطی که متکی به بیگانگان بودیم امروز به جایی رسیدیم که قدرت‌های بزرگ و دیگر کشورها دست نیاز برای تأمین نیازهایشان به‌سمت ما دراز کرده‌اند. سردار شیرازی در ادامه با اشاره به توان نظامی و دفاعی جمهوری اسلامی ایران ادامه داد: هم‌اکنون در نقطه‌ای هستیم که با اقتدار می‌توانیم عملیات‌هایی مثل وعده صادق را انجام دهیم و بخشی از توانمندی‌هایمان را به رخ جهانیان بکشانیم. وی در خصوص عملیات وعده صادق تصریح کرد: این عملیات اثر عمیقی بر جوانان جهان و بر افکار عمومی بالاخص قدرت‌های استکباری داشت. رئیس دفتر فرماندهی معظم کل قوا تأکید کرد: دستور فرماندهی معظم کل قوا بر تقویت نقاط قوت و از بین بردن نقاط ضعف است، همان‌گونه که تا کنون این مهم را انجام داده‌اید. وی گفت: به‌برکت ائمه اطهار(ع) و این روزهای عزیز محرم، امیدواریم بتوانیم اقتدار و توانایی‌هایی در حد و تراز نظام اسلامی داشته باشیم. انتهای پیام/+
3119243,وزارت دفاع بزرگترین تولید کننده باتری‌های صنعتی در کشور است,۱۹ تير ۱۴۰۳ - ۱۰:۵۰,https://newsmedia.tasnimnews.com/Tasnim/Uploaded/Image/1403/04/19/1403041910473476030518624.jpg,"به گزارش گروه دفاعیخبرگزاری تسنیم، افشین نادری شریف مدیر عامل سازمان توسعه منابع انرژی وزارت دفاع در ""اولین همایش بین المللی و دومین همایش ملی باتری لیتیومی"" که در دانشگاه علم و صنعت برگزار شد ضمن تسلیت ایام ماه محرم و تشکر از دانشگاه علم و صنعت به جهت همکاری در برگزاری این همایش گفت: سازمان توسعه منابع انرژی وزارت دفاع بزرگترین تولید کننده باتری‌های خودرویی، صنعتی و تنها تولید کننده باتری‌های لیتیومی در کشور است که طیف گسترده محصولات آن 4500 باتری در ابعاد، اندازه و کاربری‌های مختلف تجاری ، نظامی، صنعتی، نیروگاهی، دریایی، فضایی و ... را در بر می‌گیرد. مدیر عامل سازمان توسعه منابع انرژی وزارت دفاع با اشاره به فعالیت این سازمان در حوزه انرژی‌های تجدید پذیر گفت: سازمان توسعه منابع انرژی وزارت دفاع (توان) اولین مجموعه‌ای در کشور است که نخستین نسل توربین بادی مقیاس متوسط بومی را طراحی و تولید کرده است و از آن در راستای توسعه زیرساخت‌های انرژی‌های تجدید پذیر و حفظ محیط زیست استفاده کرده است. نادری شریف با بیان اینکه استفاده و تکیه بر سوخت‌های فسیلی باعث عقب ماندگی کشور در حوزه تولید انرژی و فناوری‌های وابسته شده است، افزود: باتری‌های لیتیومی یک فناوری و محصول راهبردی در دنیا است که باید به سمت این فناوری حرکت کنیم زیرا که توسعه حوزه انرژی به این فناوری وابسته است. رئیس هیئت مدیره و مدیر عامل سازمان توسعه منابع انرژی وزارت دفاع با بیان اینکه تهیه و تدوین نقشه راه برای توسعه فناوری‌های مرتبط با ذخیره سازها با چگالی انرژی بالا مانند باتری‌های لیتیومی بسیار حیاتی است، تصریح کرد: در این مسیر باید برنامه ریزی کامل در راستای تامین زنجیره ی ارزش این حوزه از معدن تا بازیافت انجام شود و این مهم نیازمند حمایت دستگاه‌های مسئول و جلوگیری از خروج باتری‌های فرسوده لیتیومی از کشور است. معاون وزیر دفاع با بیان اینکه کار بر روی معادن و شورآبه‌های موجود جهت توسعه فناوری استخراج، فراوری مواد پایه باتری‌های لیتیومی و اقتصادی کردن صنعت استحصال بسیار ضروری است، اظهار کرد: ایجاد مرکز تحقیق و توسعه و نوآوری در کل زنجیره ارزش صنعت و همچنین تولید مواد پایه، سل و پک باتری‌های لیتیومی و توسعه زیر ساخت‌های آزمایشگاهی می‌تواند در پیشرفت هرچه سریع تر این حوزه کمک کند. انتهای پیام/"
3118806,پیام تبریک سرلشکر رشید به پزشکیان,۱۸ تير ۱۴۰۳ - ۱۳:۴۴,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم،‌ سردار سرلشکر غلامعلی رشید فرمانده قرارگاه مرکزی خاتم الانبیا(ص) با صدور پیامی انتخاب مسعود پزشکیان در انتخابات چهاردهمین دوره ریاست جمهوری را تبریک گفت. متن این پیام به شرح زیر است: برادر ارجمند جناب آقای دکتر مسعود پزشکیان منتخب گرامی ملت شریف و عزیز ایران اسلامی موفقیت جنابعالی در جلب اعتماد و کسب اکثریت آرای ملت سربلند ایران اسلامی، برای تصدی سمت خطیر ریاست جمهوری اسلامی ایران، عطیه ای الهی و فرصتی مغتنم از جانب خدای سبحان و کریم برای خدمت به مردم شریف و تحقق و صیانت از آرمان های متعالی نظام اسلامی و منویّات حکیمانه رهبر کبیر انقلاب اسلامی حضرت امام خمینی (س) است. این توفیق بزرگ را به جنابعالی که از سابقه مدیریت جهادی و انقلابی و روحیه و منش مردمی و حضور موثر و پیوسته در میدان‌های دفاع از انقلاب اسلامی در برهه‌های مختلف برخوردار بوده‌اید، صمیمانه تبریک می‌گویم. نیروهای مسلح جمهوری اسلامی ایران به منزله بازوی دفاعی-امنیتی نظام و یکی از ارکان اصلی اقتدار ملی، مانند همیشه، تمام ظرفیت‌های خود را در چارچوب ماموریت‌های مصوب و تدابیر فرمانده معظم کل قواحضرت امام خامنه‌ای(مدظله العالی)، در مسیر حمایت و پیشبرد برنامه‌ها و تحقق اهداف قانونی دولت جنابعالی قرار خواهد داد و هرگونه توفیقات دولت را توفیق خود می‌داند. فرمانده  قرارگاه مرکزی حضرت خاتم الانبیاء(ص) سرلشکر پاسدار غلامعلی رشید انتهای پیام/
3118643,حیدری:هیچ تصمیم جهانی بدون حضور ایران گرفته نمی‌شود,۱۸ تير ۱۴۰۳ - ۱۱:۰۶,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم، امیر کیومرث حیدری فرمانده نیروی زمینی ارتش در اولین کنگره شهدای هوانیروز که صبح امروز (دوشنبه) در هتل پارسیان آزادی برگزار شد، ضمن تسلیت ایام سوگواری اباعبدالله الحسین (ع) اظهار داشت: در ماه محرم دل‌های ما منور به نور شهدا می‌شود. شهدا در عرصه پاسداری از اسلام، قرآن، اقتدار کشور و نگهبانی از حریم امامت و ولایت به شهادت رسیدند و مسیر شهادت و رستگاری را انتخاب کردند. حیدری با تأکید بر اینکه شهدای هوانیروز با نقش‌آفرینی خود اثر ماندگاری از شهامت، بی‌باکی، شجاعت و ایثار به یادگار گذاشتند و موجب افتخار و سربلندی ارتش و میهن اسلامی در سطح جهان شدند، افزود: امروز روز بزرگداشت شهدای هوانیروز و گرامیداشت خانواده‌های محترم ایثارگر و مقتدر آن‌هاست که با نثار عزیزترین افراد خانواده خود، موجب سربلندی کشور عزیزمان شده‌اند. فرمانده نیروی زمینی ارتش در ادامه گفت: صراط مستقیم امت اسلامی، پیامبران الهی و ائمه اطهار (ع) هستند که راه حق و حقیقت را به ما نشان دادند و امروز رهبر معظم انقلاب اسلامی (مدظله العالی) نماد عینی صراط مستقیم امت اسلامی است. وی عنوان کرد: امروز به برکت انقلاب اسلامی و ولایت فقیه، نظام جمهوری اسلامی ایران حرف‌های زیادی برای گفتن دارد و با قاطعیت می‌توان گفت هیچ تصمیمی در جهان بدون حضور ایران اسلامی گرفته نمی‌شود که این اقتدار نتیجه رهبری مقتدر و جانفشانی شهداست؛ لذا ما نیز باید با پیروی از ولایت فقیه، این مسیر اقتدار و نورانی را ادامه دهیم که اگر با اقتدار در مسیر ولایت و شهدا قدم برداریم، قطعاً پیروزی و سربلندی برای ما حاصل خواهد شد. امیر حیدری خانواده‌های معظم شهدا را چشم و چراغ جامعه دانست و اظهار داشت: خانواده‌های محترم شهدا با ایثار و گذشتن از عزیزان خود، استقلال را برای کشور به ارمغان آوردند. فرمانده نیروی زمینی ارتش اضافه کرد: امروز به برکت شهدا تغییرات عمیق و شگرفی در هوانیروز ارتش جمهوری اسلامی شکل گرفته است. وی گفت: همه می‌دانند که یگان پروازی ارتباط تنگاتنگی با صنعت دارد و با تلاش و مجاهدت دانشمندان و کارکنان جوان بیش از 882 قطعه بالگرد در داخل تولید می‌شود و ما یکی از بزرگترین ناوگان‌های هوایی منطقه را در اختیار داریم. امیر حیدری با اشاره به خدمات گسترده هوانیروز خاطرنشان کرد: با تجهیز بالگرد‌ها به دوربین‌های دید در شب، بالگردهای ما شبانه‌روز مشغول خدمت به مردم در عرصه‌های مختلف امدادی و نجات هوایی در سیل، زلزله و دیگر عرصه‌های خدمت‌رسانی هستند. انتهای پیام/
3118322,سانحه برای ناو سهند در اسکله بندرعباس/ ناو غرق نشد + تصویر,۱۷ تير ۱۴۰۳ - ۱۶:۱۵,https://newsmedia.tasnimnews.com/Tasnim/Uploaded/Image/1403/04/17/1403041716473655130511514.jpg,به گزارشخبرگزاری تسنیماز بندرعباس، روابط عمومی منطقه یکم دریایی بندرعباس از سانحه برای ناو سهند در اسکله بندرعباس خبر داد و اعلام کرد:  ناو سهند در حال تعمیر در اسکله به خاطر نفوذ آب به مخازن، تعادلش را از دست داده که خوشبختانه به علت محدودیت عمق ساحل بازگشت ناو به حالت تعادل به سرعت در حال انجام است. ناو سهند برای تعمیر به یکی از اسکله‌های مربوط به صنایع دریایی بندرعباس اعزام شده بود که دچار سانحه شد و مجروحان سطحی این سانحه برای طی درمان به بیمارستان اعزام شدند.  انتهای پیام/
3117967,تبریک وزیردفاع به پزشکیان: به امید ارتقاع مؤلفه‌های قدرت ملی,۱۷ تير ۱۴۰۳ - ۱۰:۰۲,https://newsmedia.tasnimnews.com/Tasnim/Uploaded/Image/1401/02/29/1401022912270887425352584.jpg,به گزارش گروه دفاعیخبرگزاری تسنیم، امیر سرتیپ آشتیانی وزیر دفاع و پشتیبانی نیروهای مسلح در پیامی انتخاب مسعود پزشکیان را به عنوان رئیس جمهوری اسلامی ایران به وی تبریک گفت. متن این پیام به شرح زیر است: بسم الله الرحمن الرحیم ریاست محترم جمهوری اسلامی ایران جناب اقای دکتر مسعود پزشکیان با حمد الهی و شکر فراوان به درگاه خداوند تبارک و تعالی؛ بار دیگر ملت شریف و بصیر ایران اسلامی حماسه‌ای بزرگ را رقم زدند و با حضور پرشور در چهاردهمین دوره انتخابات ریاست جمهوری برگ زرین دیگری بر اوراق پر تلالو کشور افزودند و موجبات شرمساری دشمنان انقلاب، نظام و میهن اسلامی را فراهم آوردند. بدون شک مشارکت متعهدانه و حماسی مردم عزیرمان؛ تولید اقتدار و امنیت را در پی دارد و دستاورد‌های آن به یاد ماندنی می‌باشد. ضمن درود به ارواح پرفتوح شهدا به ویژه رئیس جمهور شهید و همراهان گرامیشان؛ انتخاب شایسته حضرتعالی را به عنوان نهمین رئیس جمهور منتخب مردم صمیمانه تبریک عرض می‌کنم و از خداوند متعال برای جنابعالی آرزوی توفیق روز افزون را دارم. بدینوسیله آمادگی دانشمندان و آحاد خدمت‌گزاران عرصه دفاعی و علم و فناوری در وزارت دفاع و پشتیبانی نیرو‌های مسلح را در همکاری همه جانبه و حراست از دستاورد‌های نظام مقدس جمهوری اسلامی ایران اعلام می‌نمایم. امید آنکه با تلاش دولت مطبوعتان اقدامات اساسی و گام‌های مؤثر در جهت ارتقاع مؤلفه‌های قدرت ملی و آبادانی کشور و رفاه هموطنان عزیزمان که به حق شایسته بهترین‌ها هستند در ذیل توجهات امام عصر ( عج) و تحت زعامت مقام معظم رهبری(مدظله العالی) بردارید. انتهای پیام/
3117948,پیام تبریک فرمانده کل ارتش به پزشکیان,۱۷ تير ۱۴۰۳ - ۰۹:۴۵,https://newsmedia.tasnimnews.com/Tasnim/Uploaded/Image/1403/04/17/140304170929208830506934.jpg,به گزارش گروه دفاعیخبرگزاری تسنیم، امیر سرلشکر سیدعبدالرحیم موسوی فرمانده کل ارتش جمهوری اسلامی ایران طی پیامی انتخاب مسعود پزشکیان را به عنوان چهاردهمین رئیس جمهوری اسلامی ایران تبریک گفت. متن پیام به این شرح است: بسم الله الرحمن الرحیم برادر ارجمند آقای دکتر مسعود پزشکیان رییس جمهور منتخب ملت بزرگ و حماسه آفرین ایران سلام علیکم بار دیگر اراده ملت سرافراز ایران اسلامی بر حضور سرنوشت ساز و فراموش نشدنی در انتخاباتی پرشور تعلق گرفت و دوستداران نظام را شاد و دشمنان ایران را ناامید ساخت. برای وجود شریف چنین مردمی، سجده شکر بجای آورده و مشارکت شکوهمند مردم و انتخاب آن برادر گرانقدر، مردمی و ولایی را صمیمانه تبریک عرض می‌نمایم. رجاء واثق داریم حضرتعالی به عنوان منتخب شایسته و معتمد مردم بصیر این نظام الهی، همسو با سیاست‌ها و راهبردهای حکیمانه و راهگشای رهبر معظم انقلاب اسلامی، در پرتو حمایت‌های مردم انقلابی و در ادامه راه نورانی شهیدان خلد آشیان و شهید جمهور حضرت آیت الله رییسی، برای احیای حقوق و شأن و آسایش هموطنان عالیقدر و ارتقاء عزت، انسجام و اقتدار ایران سربلند اسلامی از عنایات و الطاف حضرت باریتعالی مستفیض خواهید شد. اینجانب آمادگی ارتش جمهوری اسلامی ایران را در تعامل با حضرتعالی و دولت محترم آتی و استفاده از ظرفیت‌های متعدد و ارزشمند ارتش محبوب و مردمی در مسیر موفقیت رییس محترم و منتخب جمهور اعلام داشته و امید و اطمینان داریم منطبق بر اصول اجتناب ناپذیر قوی شدن و قوی ماندن، همچون سال‌های پیش در  بازدارندگی دشمنان از هرگونه تعرض به استقلال، تمامیت ارضی و نظام جمهوری اسلامی موفق خواهیم بود. از خدای متعال توفیقات روز افزون حضرتعالی در مسیر مقدس خدمت به مردم بزرگ و حماسه ساز ایران عزیز را خواستارم. انتهای پیام/
3117937,امیدواریم در دولت چهاردهم شاهد ارتقا پدافندغیرعامل باشیم,۱۷ تير ۱۴۰۳ - ۰۹:۳۲,https://newsmedia.tasnimnews.com/Tasnim/Uploaded/Image/13920730105837621386414.jpg,به گزارش گروه دفاعیخبرگزاری تسنیم، سردار غلامرضا جلالی رئیس سازمان پدافند غیرعامل کشور، با صدور پیامی، انتخاب مسعود پزشکیان از سوی ملت ایران در چهاردهمین دوره انتخابات ریاست جمهوری را تبریک گفت. متن پیام به شرح زیر است: جناب آقای دکتر مسعود پزشکیان رئیس‌جمهور منتخب مردم در چهاردهمین انتخابات ریاست جمهوری سلام علیکم اعتماد ملت شریف ایران به جنابعالی به عنوان رئیس‌جمهور ایران اسلامی، بار سنگینی بر دوش شما نهاده است. انجام این مأموریت خطیر و رسالت بزرگ، بی‌تردید، تنها در سایه بهره‌گیری از تمامی ظرفیت‌های ملی ممکن خواهد بود. برگزاری انتخابات ریاست جمهوری در یک فضای رقابتی و با نرخ مشارکت 50 درصدی علی رغم برنامه‌ها و توطئه‌های دشمن، سرمایه‌ای ارزشمند برای دولت چهاردهم در مسیر اجرای وظایف و مأموریت‌های بزرگ به شمار می‌رود. با گرامی‌داشت یاد و خاطره شهدای خدمت، به ویژه رئیس‌جمهور شهید آیت‌الله رئیسی و تقدیر از خدمات ارزشمند ایشان، امید است که دولت چهاردهم نیز با ادامه راه این شهید در توجه به خواسته‌ها و مطالبات ملت بزرگ ایران، خستگی‌ناپذیر ظاهر شود. خوشبختانه با تصویب و ابلاغ قانون تشکیل سازمان پدافند غیرعامل کشور در دولت آیت‌الله شهید دکتر رئیسی، فصل مشترکی از همکاری‌های نیرو‌های مسلح و دستگاه‌های کشور در ارتقای تاب‌آوری زیرساخت‌های حساس، حیاتی و مهم و حفاظت از مردم و دارایی‌هایشان گشوده شد. امید است که در دولت چهاردهم، ضمن ادامه این مسیر، شاهد رشد و تعالی و ارتقای پایداری ملی باشیم. اینجانب صمیمانه انتخاب جنابعالی را به عنوان رئیس‌جمهور منتخب تبریک گفته و برایتان آرزوی توفیق در خدمت به نظام مقدس جمهوری اسلامی ایران را دارم. انتهای پیام/
3117910,تبریک سرلشکر باقری به پزشکیان: برای همکاری با دولت آماده‌ایم,۱۷ تير ۱۴۰۳ - ۰۹:۰۲,https://newsmedia.tasnimnews.com/Tasnim/Uploaded/Image/1402/07/16/1402071613372583828519384.jpg,"به گزارش گروه دفاعیخبرگزاری تسنیم، سردار سرلشکر محمد باقری رئیس ستادکل نیروهای مسلح در پیامی به مسعود پزشکیان انتخاب وی بعنوان نهمین رئیس جمهوری اسلامی ایران را تبریک گفت. متن این پیام به شرح ذیل است: برادر گرانقدر جناب آقای دکتر مسعود پزشکیانرئیس جمهور منتخب ملت ایران با سلام و تحیات؛حمد و سپاس پروردگار یکتا را که در پرتو الطاف بیکرانه‌اش با حضور پرشور و با نشاط ملت عظیم الشأن ایران، پیروزی درخشان دیگری در تاریخ این سرزمین رقم خورد و با انتخاب رئیس جمهور کشور فصل نوینی از جهاد و جهش مقدس به سمت قله‌های متعالی پیشرفت و تحقق ""ایران قوی"" گشوده شد. بی‌شک 15 تیر ماه 1403 گامی بلند برای افق‌های روشن و خلق افتخارات ماندگار در تحکیم وحدت و یکپارچگی ملی، تعمیق انسجام ارکان نظام مقدس جمهوری اسلامی ایران در صیانت از استقلال و امنیت قرار خواهد گرفت؛ و با وجود نقشه‌ها و دسیسه‌های شیطانی دشمنان قسم خورده، پیشروندگی کشور عزیزمان پرشتاب‌تر از گذشته استمرار خواهد یافت. اینجانب ضمن گرامیداشت یاد و خاطره رئیس جمهور شهید ""حضرت آیت الله رئیسی""، موفقیت در چهاردهمین هماورد انتخابات ریاست جمهوری را به جنابعالی تبریک عرض نموده و چونان گذشته آمادگی نیروهای مسلح جمهوری اسلامی ایران را برای همکاری و تعامل با دولت چهاردهم اعلام می‌داریم و امیدوارم با تقویت بیش از پیش بنیه دفاعی نیروهای مسلح، جهش بلندی در تثبیت اقتدار، قدرت بازدارندگی، امنیت و دفاع از آرمان‌های مقدس جمهوری اسلامی و سرزمین مقدسمان برداشته شود. توفیق روزافزون جنابعالی را تحت عنایات حضرت بقیه الله الاعظم (ارواحنا فداه) و پیروی از منویات و رهنمودهای حکیمانه رهبر عظیم الشأن انقلاب اسلامی حضرت آیت‌الله العظمی امام خامنه‌ای(مدظله‌العالی) از درگاه خداوند کریم و نعیم مسئلت می‌کنم . رئیس ستاد کل نیروهای مسلحسرلشکر پاسدار محمد باقری16 تیرماه 1403 انتهای پیام/"
3117585,تبریک فرمانده سپاه به پزشکیان: آماده تعامل با دولت هستیم,۱۶ تير ۱۴۰۳ - ۱۳:۵۰,https://newsmedia.tasnimnews.com/Tasnim/Uploaded/Image/1403/03/21/1403032109500120830261934.jpg,"به گزارش گروه دفاعیخبرگزاری تسنیم،‌ سردار سرلشکر حسین سلامی فرمانده‌کل سپاه پاسداران انقلاب اسلامی در پیامی با تبریک انتخاب مسعود پزشکیان در ""چهاردهمین انتخابات ریاست‌جمهوری"" از آمادگی همه‌جانبه ""سپاه پاسداران انقلاب اسلامی"" برای تداوم راهبرد این نهاد انقلابی و مردمی در تعامل و همکاری با دولت در چارچوب مأموریت‌ها و وظایف قانونی و در راستای سیاست‌های کلان ابلاغی مقام معظم رهبری (مدّ ظلّه العالی) برای پاسخ به نیازهای کشور خبر داد. متن پیام به این شرح است: بسم اللّه الرّحمن الرّحیم برادر ارجمند جناب آقای دکتر مسعود پزشکیان رئیس جمهور محترم منتخب ملت ایران سلام علیکم؛ خدای بزرگ را شاکریم با هدایت قلب‌های آکنده از عشق به ""اسلام"" و سرافرازی ""ایران عزیز""، حضور شورانگیز و دشمن‌شکن مردم پای صندوق‌های رأی در"" انتخابات شکوهمند 15 تیر ماه 1403""، در لبیک رسا به ولی فقیه زمان و رهبر حکیم و عظیم الشأن انقلاب اسلامی (مدّ ظلّه العالی) بار دیگر اراده عظیم ایرانیان متجلی شد و موجبات شرمساری دشمنان انقلاب، نظام و میهن اسلامی فراهم آمد و به‌ویژه تلاش و برنامه‌ریزی شیطانی امپراتوری رسانه‌ای غربی صهیونیستی که بر طبل تحریم و عدم مشارکت مردم در انتخابات می‌کوبیدند به شکست قطعی انجامید. با قدردانی از حضور پرشور و بانشاط آحاد مختلف ملت رشید و تاریخ‌ساز ایران در خلق این حماسه سیاسی و نیز همت و کوشش تمامی عوامل اجرایی، نهادهای نظارتی و نیروهای مسئول برقراری امنیت و آرامش انتخابات کشور در این رویداد بزرگ؛ انتخاب جنابعالی در ""چهاردهمین انتخابات ریاست‌جمهوری اسلامی"" را صمیمانه تبریک و تهنیت عرض نموده و موفقیت و سربلندی آن برادر عالی‌قدر در بر عهده گرفتن این امانت خطیر را از خداوند متعال مسئلت دارم. اطمینان داریم با بسیج همه‌جانبه ظرفیت‌ها، فرصت‌ها و شایستگی‌های ملی، توفیق و پیروزی نظام در عرصه جنگ اقتصادی دشمنان حاصل خواهد شد و با اتکا به راهبرد تقویت و بهره‌گیری از توانمندی‌های درونی و صیانت از اقتدار نظام در آوردگاه‌های بین‌المللی برای استیفای حقوق حقه ملت ایران، شاهد درخشش ایرانیان در سپهر سیاست جهانی خواهیم بود. در پایان با گرامیداشت یاد و مجاهدت‌های حماسی و ماندگار شهید جمهور خادم الرضا(ع) حضرت آیت‌الله رئیسی(ره) آمادگی‌های همه‌جانبه ""سپاه پاسداران انقلاب اسلامی"" برای تداوم و تقویت راهبرد این نهاد انقلابی و مردمی در تعامل و همکاری با دولت‌ها، در چارچوب مأموریت‌ها و وظایف قانونی و در راستای سیاست‌های کلان ابلاغی مقام معظم رهبری (مدّ ظلّه العالی) برای پاسخ به نیازهای کشور را اعلام می‌داریم. انتهای پیام/+"
3116956,وزیر دفاع در دور دوم انتخابات شرکت کرد,۱۵ تير ۱۴۰۳ - ۱۷:۱۵,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم، امیر آشتیانی وزیر دفاع و پشتیبانی نیروهای مسلح امروز جمعه (15 تیر) با حضور در شهرک شهید فلاحی رای خود را در دور دوم چهاردهمین دوره انتخابات ریاست جمهوری در صندوق انداخت. به گزارش تسنیم، در مرحله اول این انتخابات که با حضور 4 کاندیدا برگزار شده بود، مسعود پزشکیان 10415991 رای، سعید جلیلی 9473298 رای، محمدباقر قالیباف 3383340 رای  و مصطفی پورمحمدی 206397 رای کسب کردند و به این ترتیب آقایان پزشکیان و جلیلی به دور دوم انتخابات راه یافتند. فرایند رای گیری مرحله دوم از ساعت 8 صبح به صورت همزمان در سراسر کشور آغاز شده و تا ساعت 18 ادامه خواهد داشت و در صورت نیاز، این زمان تمدید خواهد شد. رای‌گیری در حدود 59 هزار شعبه اخذ رای انجام می‌شود. بیش از 800 هزار نیروی مردمی در هیئت‌های اجرایی و نظارتی سراسر کشور در حوزه‌های اخذ رای فعال هستند. در این مرحله هر یک از نامزدها حتی یک رای بیشتر کسب کند، پیروز انتخابات خواهد بود. انتهای پیام/
3116876,اظهارات فرماندهان ارتش پس از شرکت در انتخابات ریاست جمهوری,۱۵ تير ۱۴۰۳ - ۱۶:۱۴,https://newsmedia.tasnimnews.com/Tasnim/Uploaded/Image/1403/04/15/1403041515595695330488544.jpg,به گزارش گروه دفاعیخبرگزاری تسنیم، فرماندهان ارتش جمهوری اسلامی ایران امروز جمعه با حضور در شعب اخذ رای، در دور دوم چهاردهمین دوره انتخابات ریاست جمهوری شرکت کردند. *موفقیت دولت‌ها، موفقیت کشور و نظام است امیر سرلشکر سیدعبدالرحیم موسوی فرمانده کل ارتش، با حضور در پای صندوق‌های دور دوم چهاردهمین دوره انتخابات ریاست جمهوری، با اشاره به تأثیرات مثبت رأی دادن در آینده ایران اسلامی گفت: شرکت در انتخابات علاوه بر آن‌ که وظیفه‌ای اجتماعی، ملی و دینی است، حقی قانونی است که برای تعیین سرنوشت آتی فرد فرد ایرانیان به آنها اعطا شده است تا بتوان از طریق این فرایند مهم و تأثیرگذار، به انتخاب فرد مورد نظر خود و ریل‌گذاری مسیر آتی کشور اقدام کنند. به همین سبب حضور در انتخابات، تعیین‌کننده سرنوشت آینده تمام آحاد و اقشار جامعه و نیز عاملی مهم در ایجاد اقتدار و عزتمندی برای ایران اسلامی است. امیر سرلشکر موسوی با اشاره به حضور تمامی کارکنان پایور، وظیفه و خانواده‌های ارتشیان در انتخابات، اظهار کرد: ارتش به عنوان سازمانی انقلابی، فراحزبی و ولایی، از ابتدای انقلاب اسلامی تاکنون، علاوه بر مشارکت حداکثری در تمامی انتخابات، همواره به رأی ملت ولایتمدار ایران اسلامی احترام گذاشته و موفقیت دولت‌ها را به منزله موفقیت کشور و نظام اسلامی در نظر آورده است. فرمانده کل ارتش در پایان خاطرنشان کرد: ارتش جمهوری اسلامی‌ ایران، فارغ از هرگونه نگاه حزبی و جناحی، حاضر است در راه اهداف نظام مقدس جمهوری اسلامی ایران با دولت آتی کشور همکاری و تعامل کند؛ چرا که موفقیت دولت چهاردهم را در خدمت‌رسانی به ملت شریف ‌ایران، به عنوان موفقیت خود در نظر می‌گیرد. *انتخابات پرشور موجب افزایش بازدارندگی است امیر دریادار حبیب الله سیاری، معاون هماهنگ کننده ارتش که همراه با خانواده در محل صندوق أخذ رأی مستقر در ستاد فرماندهی کل ارتش حضور یافته بود، پس از انداختن رأی خود در صندوق، گفت: آنچه که امروز ما مشاهده کردیم و از طریق صدا و سیما نیز انعکاس یافته، به نظر می‌رسد میزان مشارکت مردم در پای صندوق‌های أخذ رأی بیش از مرحله گذشته بوده و قطعاً امروز بار دیگر مردم عزیزمان افتخار می‌آفرینند و با آرای بالا، رئیس جمهور منتخب را مشخص خواهند کرد. معاون هماهنگ کننده ارتش در ادامه با بیان اینکه انتخابات پرشور موجب افزایش توان بازدارندگی کشور در مقابل همه تهدیدات می‌شود، گفت: بازدارندگی دارای دو بازوی توانمند یعنی قدرت سخت و قدرت نرم است. الحمدلله ما به برکت انقلاب اسلامی در حوزه قدرت سخت تا به امروز جایگاه بسیار بالایی در تراز جهانی داریم و در حوزه قدرت نرم نیز دارای شاخص‌های بسیار ارزشمندی هستیم که یکی از آنها، انتخابات و حضور مردم در پای صندوق‌های أخذ رأی است. قطعاً هر چقدر میزان مشارکت مردم بالاتر باشد، شاخص‌ها و مؤلفه‌های قدرت نرم ما نیز افزایش خواهد یافت. *حضور حداکثری در انتخابات موجب صلابت کشور است امیر کیومرث حیدری فرمانده نیروی زمینی ارتش، با حضور در پای صندوق‌های دور دوم چهاردهمین دوره انتخابات ریاست جمهوری، با اشاره به آثار مشارکت حداکثری تمامی آحاد جامعه در تقویت اقتدار دفاعی امینی کشور، گفت: حضور حداکثری مردم در انتخاب، به مثابه قوت قلب نظام جمهوری اسلامی ایران و تکیه‌گاه اقتدار و صلابت کشور است؛ چرا که حضور حداکثری در انتخابات، نشانگر تعهد، پایبندی و ولایت‌مداری جامعه ایران اسلامی به اصول، اهداف و آرمان‌های نظام جمهوری اسلامی ا‌ست. امیر حیدری خاطر نشان کرد: هرکس‌ که با دیدی انتقادی به مسائل کشور، اظهار امید نسبت به آینده فرزندان خود و نیز ارتقای اقتدار و صلابت برای ایران اسلامی به انتخابات بنگرد، حضور در انتخابات را امری وجدانی، ملی و تعیین‌کننده در مسیر آتی کشور در نظر می‌گیرد تا از این رهگذر، هم به منویات نورانی و توصیه‌های ارزشمند فرمانده معطم کل قوا (مدظله‌العالی) لبیک بگوید و هم ذیل مصداق آیه شریفه «فاستبقوا الخیرات» (به سوی کارهای خیر بشتابید) قرار گیرد‌. *دشمن به دنبال مشارکت حداقی مردم است امیر علیرضا صباحی‌فرد فرمانده نیروی پدافند هوایی ارتش جمهوری اسلامی ایران در اولین دقایق آغاز رأی‌گیری انتخابات، با حضور در یکی از شعب مستقر در شهرک مسکونی شهید بهشتی، پس از انداختن رأی در صندوق، با اشاره به اهمیت حضور حداکثری در انتخابات گفت: قطعاً انتخابات یکی از مؤلفه‌های تقویت کننده نظام است. همان گونه که حفظ نظام واجب است، حفظ دستاوردهای نظام نیز واجب و انتخابات، یکی از دستاوردهای نظام است. وی ضمن سپاسگزاری از مشارکت در دور اول انتخابات چهاردهمین دوره انتخابات ریاست جمهوری، از همه مردم دعوت کرد که در مهلت باقیمانده با حضور حداکثری در پای صندوق‌های رأی، تکلیف شرعی و ملی خویش را ادا کنند و موجبات یأس و ناامیدی دشمنان را فراهم آورند. فرمانده نیروی پدافند هوایی ارتش خاطرنشان کرد: دشمنان انقلاب در اتاق‌های جنگ روانی، فرماندهی و سازماندهی توطئه‌ها علیه ملت ایران با تبلیغات گسترده، به دنبال مشارکت حداقلی مردم در انتخابات هستند تا شکست‌های خود در حوزه جنگ ترکیبی را جبران کنند اما مطمئناً با حضور پرشور مردم ولایتمدار، دشمن دوباره دچار سردرگمی، آشفتگی و پریشان خاطری می شود و بار دیگر مردم انقلابی پیروز این حماسه عظیم خواهند بود. انتهای پیام/ 
3116724,سرلشکر باقری در دور دوم انتخابات شرکت کرد,۱۵ تير ۱۴۰۳ - ۱۳:۳۶,https://newsmedia.tasnimnews.com/Tasnim/Uploaded/Image/1403/04/15/1403041513353371430483204.jpg,به گزارش خبرنگار سیاسیخبرگزاری تسنیم، سردار سرلشکر محمد باقری رئیس ستاد کل نیروهای مسلح در دور دوم انتخابات ریاست جمهوری شرکت کرد. سرلشکر باقری رای خود را در مسجد جامع امام جعفر صادق(ع) اقدسیه به صندوق انداخت. به گزارش تسنیم، در مرحله اول این انتخابات که با حضور 4 کاندیدا برگزار شده بود، مسعود پزشکیان 10415991 رای، سعید جلیلی 9473298 رای، محمدباقر قالیباف 3383340 رای  و مصطفی پورمحمدی 206397 رای کسب کردند و به این ترتیب آقایان پزشکیان و جلیلی به دور دوم انتخابات راه یافتند. فرایند رای گیری مرحله دوم از ساعت 8 صبح به صورت همزمان در سراسر کشور آغاز شده و تا ساعت 18 ادامه خواهد داشت و در صورت نیاز، این زمان تمدید خواهد شد. رای‌گیری در حدود 59 هزار شعبه اخذ رای انجام می‌شود. بیش از 800 هزار نیروی مردمی در هیئت‌های اجرایی و نظارتی سراسر کشور در حوزه‌های اخذ رای فعال هستند. در این مرحله هر یک از نامزدها حتی یک رای بیشتر کسب کند، پیروز انتخابات خواهد بود. انتهای پیام/
3116341,سردار حاجی‌زاده: به نیّت حاج قاسم سلیمانی رأی دادم,۱۵ تير ۱۴۰۳ - ۰۸:۳۹,https://newsmedia.tasnimnews.com/Tasnim/Uploaded/Image/1403/04/15/1403041508350880230477074.jpg,به گزارش خبرنگار دفاعیخبرگزاری تسنیم، سردار امیرعلی حاجی‌زاده فرمانده نیروی هوافضای سپاه پاسداران انقلاب اسلامی صبح امروز با حضور در مسجد ابوذر تهران رأی خود را در انتخابات دور دوم چهاردهمین دوره ریاست جمهوری به صندوق انداخت. فرمانده نیروی هوافضای سپاه عنوان کرد: ما امروز فراخوان شدیم؛ در دهه‌ی اول انقلاب در دوران جنگ هم برای دفاع از کشور فراخوان شدیم و اگر آن‌ روز در دفاع از کشور کوتاهی می‌شد، الان بخش‌های وسیعی از کشور در اختیار دشمنان بود و بیش از 170 هزار شهید دادیم تا یک متر از کشور جدا نشود. حاجی‌زاده ادامه داد: رأی‌دادن کار ساده‌ای برای افزایش اقتدار و قدرت کشور است؛ مردم با نیّت خیر و قربة‌الی‌الله پای‌کار بیایند تا رئیس‌جمهور خوبی برای چهار سال آینده انتخاب کنیم. وی در پاسخ به این سوال که بخشی از مردم آرای خود را به نیابت از شهدا به صندوف می‌اندازند و شما به نیابت از چه کسی رأی دادید؟ خاطرنشان کرد: ما نیّت کردیم و از طرف شهید حاج قاسم سلیمانی آمدیم و رأی دادیم. فرمانده نیروی هوافضای سپاه خطاب به مردم گفت: من کسی نیستم ولی خواهش دارم که مردم کوتاهی نکنند و با یک کار ساده به کشور کمک کنند و خدای ناکرده تنبلی نشود. اگر کسی انتقاد هم دارد، بیاید؛ مانند زمان جنگ که برخی انتقاد داشتند ولی کسی کوتاهی نمی‌کرد؛  مردم بیایند و این مشارکت برای کشور ما لازم است و هر رأی معادل یک تیر موشک است. به گزارش تسنیم، در مرحله اول این انتخابات که با حضور 4 کاندیدا برگزار شده بود، مسعود پزشکیان 10415991 رای، سعید جلیلی 9473298 رای، محمدباقر قالیباف 3383340 رای  و مصطفی پورمحمدی 206397 رای کسب کردند و به این ترتیب آقایان پزشکیان و جلیلی به دور دوم انتخابات راه یافتند. فرایند رأی‌گیری مرحله دوم از ساعت 8 صبح به صورت همزمان در سراسر کشور آغاز شده و تا ساعت 18 ادامه خواهد داشت و در صورت نیاز، این زمان تمدید خواهد شد. رای‌گیری در حدود 59 هزار شعبه اخذ رای انجام می‌شود. بیش از 800 هزار نیروی مردمی در هیئت‌های اجرایی و نظارتی سراسر کشور در حوزه‌های اخذ رای فعال هستند. در این مرحله هر یک از نامزدها حتی یک رای بیشتر کسب کند، پیروز انتخابات خواهد بود. انتهای پیام/
3114555,حاجی‌زاده: آرزومند رسیدن فرصت عملیات «وعده صادق ۲» هستیم,۱۱ تير ۱۴۰۳ - ۲۰:۳۰,https://newsmedia.tasnimnews.com/Tasnim/Uploaded/Image/1403/04/11/1403041120381598830455254.jpg,به گزارش گروه دفاعیخبرگزاری تسنیم، سردار امیرعلی حاجی‌زاده فرمانده نیروی هوافضای سپاه در جمع تعدادی از خانواده‌های شهدای غزه طی سخنانی اظهار داشت: در عملیاتی که علیه هواپیمای متجاوز آمریکایی در خلیج فارس اقدام کردیم با یک موشک هواپیمای گلوبال هاوک را سرنگون کردیم. وی افزود: در عملیات دوم علیه آمریکا 13 موشک به عین الاسد زدیم. در عملیات سوم و در عملیات وعده صادق 300 فروند موشک شلیک کردیم. سردار حاجی‌زاده تاکید کرد: آرزومند رسیدن فرصت «عملیات وعده صادق 2» هستیم که نمی‌دانم تعداد موشک‌های آن چقدر باید باشد. فرمانده نیروی هوافضای سپاه در ادامه تصریح کرد: به عنوان یک فرد مطلع نظامی که 44-45 سال است کار من همین است و مسائل نظامی را خوب درک می‌کنم می‌گویم این اتفاقی که در فلسطین افتاده و این حرکتی که به عنوان طوفان الاقصی انجام شد و با مقاومتی که از سوی مردم فلسطین شاهد هستیم، این حرکت به پیروزی قطعی ملت فلسطین خواهد انجامید. وی افزود: قریب 9 ماه است که جنایت  جنایتکاران رژیم صهیونیستی با پشتیبانی آمریکایی و اروپایی آنها در فلسطین را می‌بینیم و هر روز شاهد جنایتهای وسیع از سوی استکبار و رژیم صهیونیستی علیه مردم بی‌گناه فلسطین هستیم. سردار حاجی‌زاده اظهار داشت: برای همه مردم و مسئولان ما این صحنه‌ها بسیار بسیار تلخ است. برای ما این تلخی مضاعف است در عین حال که قدرت آن را داریم ولی دستمان بسته است. شرایط اینکه بتوانیم مستقیم علیه رژیم صهیونیستی اقدام کنیم خیلی برای ما فراهم نیست. فرمانده نیروی هوافضای سپاه گفت: همانگونه که از سلاح‌های عزیزان ما در فلسطین و لبنان و جاهای دیگر معلوم است دیگر مشخص است در واقع از طریق ایران کمک و تغذیه می‌شود و از هر کاری که از ما بربیاید کوتاهی نکردیم و کوتاهی نخواهیم کرد. وی با بیان اینکه در هر بخشی که توان داشته باشیم تا پای جان پای مقاومت و مردم فلسطین هستیم و خواهیم بود، گفت: همانطور که مقام معظم رهبری فرمودند قطعاً ملت فلسطین پیروزند. استقامت و مقاومت شما واقعاً قابل وصف نیست. سردار حاجی‌زاده ادامه داد: مطمئن باشید که شما مسیر تاریخ جهان را تغییر خواهید داد و این اتفاق خواهد افتاد. شما تاریخ منطقه و جهان را تغییر خواهید داد. محکم تا آخر پای شما هستیم و هر کاری که در توان ما باشد در حمایت از عزیزان فلسطین انجام خواهیم داد. انتهای پیام/
3114094,امروز هر رای یک ضربه کاری به بدخواهان نظام و انقلاب است,۱۱ تير ۱۴۰۳ - ۱۰:۲۵,https://newsmedia.tasnimnews.com/Tasnim/Uploaded/Image/1401/12/08/1401120814272022527139114.jpg,به گزارش گروه دانشگاهخبرگزاری تسنیم، حجت الاسلام والمسلمین حاجی صادقی نماینده ولی فقیه در سپاه پاسداران انقلاب اسلامی در نشست وبیناری که با حضور 300 کانون‌ بسیج اساتید منتخب کشور برگزار شد، با تاکید بر اصل مشارکت، آن را تکلیف ملی و دینی و دارای کارکردهای موثر دانست و گفت: خدا را شاکریم که روز جمعه  شاهد حضور پرشکوه مردم پای صندوق‌های رای بودیم. وی بر اساس فرمایشات مقام معظم رهبری مشارکت را موجب ماندگاری، دوام و  قوام نظام دانست و گفت: ستون اصلی قوام نظام و آنچه به عنوان سوخت رسان  نظام شناخته می‌شود حضور مردم است که مایه عزت، عظمت نظام مقدس جمهوری اسلامی است. حاجی صادقی از اساتید خواست این مولفه‌ها را به خوبی تحلیل و ضرورت این حضور را تبیین کنند. وی با اشاره به برخی مشکلات و کاستی‌ها در کشور، بخشی از آن را متاثر از تحمیل از سوی دشمنان و برخی را مربوط به ضعف مدیریت‌های قبلی دانست و عنوان کرد: با حضور تاثیرگذار و اقتدار آفرین مردم در صحنه مشکلات قابل حل است. این استاد حوزه و دانشگاه همچنین بر ضرورت مشارکت حداکثری آحاد مردم به عنوان یک تکلیف شرعی و وظیفه ملی تاکید کرد و گفت: اکنون زمان توجیه دلخوری‌ها و گلایه‌ها نیست بلکه زمان همدلی و همزبانی با حضور تاثیرگذار و شایسته همه اقشار پای صندوق‌های رای است. نماینده ولی فقیه در سپاه همچنین به ویژگی‌های مهم ریاست جمهور آینده اشاره و خاطرنشان کرد: اعتقاد قلبی به مبانی انقلاب، سربازی ولایت و خادمی ملت مهم‌ترین ویژگی‌هایی است که منتخب ملت باید از آن برخوردار باشد و همه این ویژگی‌ها را در رئیس جمهور شهید مان مشاهده کردیم. وی تاکید کرد: امروز زمان عمل و جهاد است و ملت شریف ایران با حضور قوی و مشارکت حداکثری در میدان باشند. اخلاق در متن سیاست و تقوا در متن زندگی و اجتماع باید وجود داشته باشد و مواظبت گردد تهمت‌زنی و کار تخریبی صورت نگیرد چرا که در فرهنگ دینی ما هدف وسیله را توجیه نمی‌کند. حاجی صادقی خطاب به اساتید بسیجی دانشگاه‌های کشور گفت: برای آنکه مردم با بصیرت و شجاعت وارد میدان شوند، نیازمند تبیین از سوی شما اساتید دانشگاه‌ها هستیم. امروز جهاد تبیین از مبنایی‌ترین و ارزشمندترین جهادها است. نماینده ولی فقیه در سپاه در پایان با اشاره به عصبانیت دشمنان از حضور مردم پای صندوق‌های رای گفت: امروز نه تنها هر رای یک مشت بر دهان دشمنان بلکه یک ضربه کاری به بدخواهان نظام و انقلاب اسلامی در راستای ناکام گذاردن آنان از اهداف پلیدشان است. انتهای پیام/
3113780,«شهروند جهانی» از الگوهای جنگ نرم دشمنان علیه ایران است,۱۰ تير ۱۴۰۳ - ۱۴:۵۶,https://newsmedia.tasnimnews.com/Tasnim/Uploaded/Image/1402/10/12/1402101213060312329111824.jpg,به گزارش گروه دفاعیخبرگزاری تسنیم، امیر عزیز نصیرزاده جانشین رئیس ستاد کل نیرو‌های مسلح در مراسم تجلیل از ورزشکاران نمونه، مربیان، قهرمانان و مدال آوران ورزشی نیروهای مسلح که امروز یکشنبه در مرکز همایش‌های شهید سپهبد صیاد شیرازی ارتش برگزار شد، ضمن تبریک موفقیتهای ورزشکاران ایرانی در مسابقات ورزشی نظامیان جهان، اظهار داشت: بالا بردن پرچم اهل بیت(ع) و جمهوری اسلامی ایران در میادین ورزشی و بین‌المللی بسیار ارزشمند است و قهرمانان ما با ایستادن در رتبه‌های برتر، پرچم و هویت ایرانی را در مجامع بین‌المللی به اهتزار در می‌آوردند. نصیرزاده ادامه داد: ورزشکاران ایرانی، اخلاق و فرهنگ ناب ایرانی اسلامی را در عرصه های بین المللی و جهانی به خوبی به نمایش گذاشتند که این گسترش فرهنگ ایرانی از قهرمانی برای کشور عزیزمان ارزشمندتر است. جانشین رئیس ستاد کل نیروهای مسلح با اشاره به تلاش رژیم جنایتکار صهیونیستی برای حضور در میادین ورزشی گفت: رژیم صهیونیستی در میادین و مجامع ورزشی به دنبال هویت سازی و تاریخ سازی برای رژیم نامشروع، بی‌ریشه و بی‌تاریخ خود است. وی به حضور بانوان ایرانی با حجاب اسلامی در میادین ورزشی بین‌المللی اشاره کرد و افزود: حضور بانوان با حجاب و فرزندان خود در میادین ورزشی، دارای پیام بسیار مهمی است که نشانگر اهمیت استحکام و اصالت خانواده در کشورمان است. نصیرزاده با بیان اینکه قهرمانان الگوی جوانان و نوجوانان هستند، تصریح کرد: قهرمانان با قهرمانی در میادین بین المللی هویت ایرانی اسلامی را به جهانیان مخابره می‌کنند؛ همچنین قهرمانان در داخل به الگویی برای نسلهای جوان جامعه تبدیل می‌شوند، به همین دلیل قهرمانان باید به مبانی اخلاقی پایبند بوده و ترویج دهنده آن‌ها باشند. جانشین رئیس ستاد کل نیروهای مسلح با اشاره به مطرح شدن موضوع «شهروند جهانی» و «دهکده جهانی» از سوی کشورهای غربی گفت: شهروند جهانی، شهروندی است که به هویت و تاریخ خود پایبند نیست؛ کشورهای غربی می خواهند با ترویج این مفهوم در جامعه ما، به فرهنگ غنی ایرانی و اسلامی ما آسیب بزنند؛ بنابراین باید توجه داشت که این مفهوم یکی از الگوهای جنگ نرم دشمنان علیه ایران است. جانشین رئیس ستاد کل نیروهای مسلح در پایان درباره معافیت خدمت سربازی ورزشکاران و قهرمانان خاطرنشان کرد: ورزشکارانی که در مجامع بین‌المللی برای کشورمان مدال‌آوری می‌کند، باید مسیر پر زحمتی را با تلاشهای فراوان خود طی کنند تا به این سطح برسند؛ بنابراین این مدال‌آوران به مثابه یک سرباز جان بر کف برای ایران اسلامی هستند. انتهای پیام/
3113502,اعطای دکترای افتخاری دانشگاه امام حسین به وزیر علوم عراق,۱۰ تير ۱۴۰۳ - ۰۹:۲۸,https://newsmedia.tasnimnews.com/Tasnim/Uploaded/Image/1403/04/10/1403041009273679630444264.jpg,به گزارش گروه دفاعیخبرگزاری تسنیم، دکترای افتخاری دانشگاه جامع امام حسین (ع) با حضور اساتید و سردار سرلشکر سیدیحیی صفوی دستیار و مشاورعالی مقام معظم رهبری به نعیم العبودی وزیر علوم عراق اعطا شد. محمدرضا حسنی آهنگر رئیس دانشگاه امام حسین(ع) در این مراسم گفت: با توجه به تجربه 15 ساله دانشگاه امام حسین(ع) در رشته مطالعات بین الملل در مقطع دکترا و سفارش وزیر علوم ‌کشورمان مبنی بر اینکه از فعالیتهای موثر دکتر العبودی به دلیل ارتباطات خوبی که با ایران و کشورهای منطقه داشتند، استفاده شود، مقرر شد از تلاشهای ایشان در جهت تعریف فعالیتهای علمی مشترک، افزایش تبادل دانشجو میان دو کشور و سایر همکاری‌های دانشگاهی تقدیر شود. دانشگاه جامع امام‌حسین علیه السلام دکترای افتخاری مطالعات بین الملل خود را به ایشان اعطا کرد. حسنی آهنگر افزود: در راستای دستورات مقام معظم رهبری و اجرایی کردن سفارشات شهید جمهور یکی‌از محورهای هفت گانه تحول‌ این دانشگاه، بین‌المللی شدن و تعمیم این دانشگاه به سایر دانشگاه‌های کشور و جبهه مقاومت است. در این مراسم وزیر علوم کشور عراق نیز با بیان اینکه 100 هزار دانشجوی عراقی در ایران مشغول تحصیل هستند، گفت: به زودی برای اولین بار دانشکده هوش مصنوعی در دانشگاه بغداد تاسیس می‌شود و هم اکنون با وزارت علوم ایران در حال رایزنی جهت توسعه همکاری‌هایمان هستیم. نعیم العبودی با بیان اینکه اگر این همکاری‌ها گسترش پیدا کند با هر چالشی در منطقه مقابله خواهیم کرد،گفت: برای اولین بار با دانشگاه علوم پزشکی تهران قرار داد امضا کردیم تا دانشکده پزشکی مشترک در کربلا راه اندازی شد و دانشکده دیگری هم با همکاری دانشگاه های ایران در نجف راه اندازی می‌شود. العبودی با بیان اینکه در دهه‌های 60 و 70 آموزش، خواسته و آرزوی جوانان عراق بود و به دلیل سیاستهای عبث، بیهوده و تحریم های موجود بحث آموزش در عراق عقب افتاد، گفت: در کشور عراق دانشمندان و علمایی داریم که باید به آنان افتخار کنیم؛ چرا که میتوانند چالشها را حل کنند؛ کشوری که تاریخ دارد می تواند کارهای بزرگی انجام دهد. وی اضافه کرد: گام اول ما در زمانی که وزارت علوم عراق را تحویل گرفتیم، تاسیس مجلس مشاوره‌ای بود که در آن به هویت عراق و ایران اهمیت دادیم و هویت اسلامی را که به سیره اهل بیت مرتبط است را بنا کردیم. وزیر علوم عراق گفت: اکنون دانشگاه‌های عراق رتبه اول در میان کشورهای عربی و رتبه هفتم در میان سایر دانشگاه‌های جهان را داراست که این آغازی برای ورود دانشگاه های عراق به رنکینگ‌های بین المللی بود‌. العبودی افزود: امروز بیش از هزار دانشجو از قاره های اروپا، آسیا و آفریقا در دانشگاه های عراقی مشغول تحصیل هستند و برای امسال نیز 3 تا 4 هزار نفر پذیرش خواهند شد. وی با بیان اینکه مقالات علمی عراق نسبت به پارسال افزایش 25 درصدی داشته است، گفت: کسب رتبه بندی های جهانی هدف غایی ما نیست، بلکه هدف ما ارتباط با دانشگاه‌های جهان و استفاده از دستاوردها و تجربه های دانشگاههای کشورهای منطقه و جهان است. وزیر علوم عراق بیان کرد: در سیاست جدید خود ارتباط بین دانشگاه و حوزه علمیه در نجف برقرار شده و تالیفات بعضی از علما از جمله کتابهای شهید محمدباقرصدر در دانشگاه‌های ما تدریس خواهد شد. انتهای پیام/
3112929,تیم نیروهای مسلح رای خود را در روسیه به صندوق انداخت,۰۸ تير ۱۴۰۳ - ۲۳:۱۱,https://newsmedia.tasnimnews.com/Tasnim/Uploaded/Image/1403/04/08/140304082254007330436204.jpg,به گزارش گروه دفاعیخبرگزاری تسنیم، تیم نیروهای مسلح جمهوری اسلامی ایران به سرپرستی دانشگاه علوم و فنون زمینی امیرالمومنین( ع) سپاه به منظور شرکت در مسابقات پنجگانه نظامی به کشور روسیه اعزام شدند، با حضور در سفارت ایران در مسکو در چهاردهمین دوره انتخابات ریاست جمهوری شرکت کردند. انتخابات چهاردهمین دوره ریاست جمهوری صبح امروز جمعه 8 تیرماه آغاز شده است و تا ساعت 24 امشب تمدید شده است. 61 میلیون و 452 هزار و 321 نفر واجد شرایط رای دادن در داخل و خارج کشور هستند که می بایست از بین آقایان مسعود پزشکیان، مصطفی پورمحمدی، سعید جلیلی و محمدباقر قالیباف به یک نفر رای دهند. انتهای پیام/
3112632,وزیر دفاع رای خود را به صندوق انداخت,۰۸ تير ۱۴۰۳ - ۱۵:۵۰,https://newsmedia.tasnimnews.com/Tasnim/Uploaded/Image/1403/04/08/1403040815503691930429234.jpg,به گزارش گروه دفاعیخبرگزاری تسنیم، امیر آشتیانی وزیر دفاع و پشتیبانی نیروهای مسلح امروز جمعه 8 تیر با حضور در شهرک شهید فلاحی تهران در چهاردهمین دوره انتخابات ریاست جمهوری شرکت کرد. به گزارش تسنیم، آیت‌الله رئیسی و همراهانش 30 اردیبهشت 1403 در سانحه بالگرد به شهادت رسیدند و طبق اصول 131 و 132 قانون اساسی، معاون اول رئیس‌جمهور (محمد مخبر) با حکم رهبر معظم انقلاب به‌عنوان سرپرست ریاست‌جمهوری و مدیر قوه مجریه منصوب و مأمور شد تا با همراهی سران قوای مقننه و قضاییه انتخابات را نهایتاً ظرف مدت 50 روز برگزار کنند. در همین راستا صبح امروز 8 تیرماه چهاردهمین انتخابات ریاست جمهوری با حضور 4 نامزد انتخابات آغاز شد. انتهای پیام/
3112065,فرمانده کل ارتش در انتخابات شرکت کرد,۰۸ تير ۱۴۰۳ - ۰۸:۳۷,https://newsmedia.tasnimnews.com/Tasnim/Uploaded/Image/1403/04/08/140304080835094530414864.jpg,به گزارش گروه دفاعیخبرگزاری تسنیم، امیر سرلشکر سید عبدالرحیم موسوی فرمانده کل ارتش در چهاردهمین انتخابات ریاست جمهوری شرکت کرد. فرمانده کل ارتش در شهرک شهید فلاحی رأی خود را به صندوق انداخت. سرلشکر موسوی در حاشیه این مراسم گفت: حضور در انتخابات یک وظیفه ملی و تکلیف شرعی است؛ به‌خصوص این بار که شرایط خاصی پیش آمد و باید انتخابات هرچه زودتر برگزار و رئیس جمهوری انتخاب می‌شد تا کارهایی را که شهید رئیسی شروع کرده بود، با قدرت و عمق بیشتر پیش ببرد. فرمانده کل ارتش تصریح کرد: انتخاب ما حداقل برای 4 سال سرنوشت کشور و مسائل مهم آن را تعین می‌کند. در همین راستا دریادار شهرام ایرانی فرمانده نیروی دریایی ارتش نیز در شعبه 490 اخذ رأی چهاردهمین دوره انتخابات ریاست جمهوری رای خود را به صندوق انداخت.  به گزارش تسنیم، آیت‌الله رئیسی و همراهانش 30 اردیبهشت 1403 در سانحه بالگرد به شهادت رسیدند و طبق اصول 131 و 132 قانون اساسی، معاون اول رئیس‌جمهور (محمد مخبر) با حکم رهبر معظم انقلاب به‌عنوان سرپرست ریاست‌جمهوری و مدیر قوه مجریه منصوب و مأمور شد تا با همراهی سران قوای مقننه و قضاییه انتخابات را نهایتاً ظرف مدت 50 روز برگزار کنند. در همین راستا صبح امروز 8 تیرماه چهاردهمین انتخابات ریاست جمهوری با حضور 4 نامزد انتخابات آغاز شد. انتهای پیام/
3111873,روایتی ازنقش امیرعبداللهیان دروعده صادق وعدم همراهی دولت قبل,۰۷ تير ۱۴۰۳ - ۱۸:۱۰,https://newsmedia.tasnimnews.com/Tasnim/Uploaded/Image/1397/05/29/1397052917155844915093064.jpg,"به گزارش گروه دفاعیخبرگزاری تسنیم، سردار امیرعلی حاجی زاده فرمانده هوافضای سپاه پاسداران در گفتگو با صداوسیما  با تکریم شخصیت شهید امیرعبداللهیان اظهار داشت: شهید امیرعبداللهیان، وزیر خارجه در تراز انقلاب اسلامی بود، چون در دوره کوتاه وزارتش، بسیار عالی عمل کرد و در گذشته هم در کنار شهید بزرگ ما حاج قاسم سلیمانی، واقعا همین طور بود. سردار حاجی زاده در ابتدا گفت: تبریک و تسلیت عرض می‌کنم شهادت عزیزانمان را که در این حادثه هوایی به شهادت رسیدند به ویژه شهید عزیز ما امیرعبداللهیان که این مصاحبه مختص ایشون تهیه می‌شود. بیشتر آشنایی ما با این شهید بزرگوار ناشی از ارتباط ما با کار‌ها، اقدامات، خدمات و پشتیبانی ایشان در حوزه محور مقاومت بود و جلسات مستمری که با شهید حاج قاسم سلیمانی داشتیم و دائما ایشان، گزارش میدان را می‌داد، چون کار‌هایی که دنبال می‌کرد به ویژه در دوره‌ای که با داعش مبارزه می‌شد این اقدامات مرتبط بود با دیپلماسی. وی افزود: شهید امیرعبداللهیان به نحوی، دستیار و کمک کننده ویژه بود و اسم ایشان دائما در جلسات برده می‌شد و بیشتر با اقداماتش آشنا بودیم و شهید سلیمانی خیلی یاد می‌کرد از ایشان و آن شهید، در خیلی از کار‌ها، به نحوی مرتبط بود. ما بیشتر، ملاقات داشتیم و ایشان را می‌دیدیم ولی اقدامات شان در محور مقاومت، بیشتر برای ما مهم بود و از این طریق، بیشتر با افکار، عقیده و کار‌های ایشان آشنا می‌شدیم. سردار حاجی زاده در پاسخ به این سوال که مهمترین ویژگی‌هایی که از شهید امیرعبداللهیان سراغ دارید چیست؟ گفت: ما دائم گزارش اقدامات ایشان را در حوزه مقاومت، می‌شنیدیم ولی به شکل برجسته می‌خواهم اقدامات این شهید بزرگوار را در حوزه عملیات وعده صادق و نامه‌ای که به من نوشتند، بپردازم. افکار ایشان را در حوزه کار‌های میدانی در این نامه چند خطی، به طور کامل می‌شود از زبان خودش متوجه شد که این را در عمل ما دیدیم ولی این جالب است که بعد از عملیات وعده صادق، ایشان عملیات وعده صادق را را ظفرمند توصیف کردند و نوشتند ""این عملیات، ضمن ایجاد ظرفیت‌های بیشتری برای دستگاه دیپلماسی کشور؛ در میدان مناسبات بین المللی و منطقه‌ای و افزایش حس وطن دوستی و غرور ملی میان آحاد مردم ایران اسلامی را در پی داشته است و ضمن تقویت بازدارندگی راهبردی در برابر دشمنان قسم خورده نظام؛ بر سرعت زوال و فروپاشی ساختار جعلی صهیونیستی خواهد افزود"". وی در ادامه افزود: این نامه مفصل است، اما در این نامه چند خط، ایشان می‌گوید این عملیات، دفاع مشروع و منطبق بر قوانین و مقررات بود؛ تعریفی نو از موازنه قدرت بود؛ به رخ کشیدن توان بازدارندگی بود؛ ایجاد ظرفیت برای دستگاه دیپلماسی کشور بود؛ حسن وطن دوستی و غرور ملی بود؛ تقویت بازدارندگی بود و موجب سرعت زوال فروپاشی رژیم جعلی بود. در یک نامه چند خطی، هفت مورد را می‌نویسد و من به شما عرض می‌کنم که این عملیات وعده صادق، اگر عملیاتی ممتاز و برجسته در تراز جهانی شد این عملیات تنبهی، سه ضلع داشت، یک ضلعش کار میدانی نظامی بود، ضلع عمده‌اش دیپلماسی بود و یک ضلعش هم رسانه؛ به ویژه رسانه ملی که عزیزان ما در این رسانه خیلی زحمت کشیدند. از اقدام جنایتکارانه رژیم صهیونیستی تا عملیات تنبیهی، تقربیا 12 روز فاصله بود که در این 12 روز، ما هر روز و هر لحظه، عملیات دیپلماتیک داشتیم و این که این تبدیل شد به عملیاتی مشروع، به خاطر اقدامات مجموعه وزارت امور خارجه و در راس آن‌ها، شهید ما، شهید امیرعبداللهیان بود. فرمانده هوافضای سپاه در ادامه تاکید کرد: ما در گذشته هم شبیه به این را داشتیم، مثلا فرض کنیددر دولت گذشته، یک آزمایش موشکی، تبدیل می‌شد به یک بحران ملی، همه چیزمان به هم می‌ریخت و حالشان به هم می‌خورد و این یعنی، عملیات نظامی، توان نظامی، قدرت بازدارندگی را در پشتیبانی دیپلماسی نمی‌دیدند. این نوعِ نگاه امیرعبداللهیان بود که توان را در پشتیبانی خودشان می‌دانست شاید حالا اقدامات و بحث‌هایی بوده که رسانه‌ای نشده، ما با تدبیر ایشان و برادر ما آقای دکتر باقری کنی که معاون سیاسی هستند در آن دوره به همراه تعداد زیادی از مسئولان اصلی وزارت خارجه، آمدند مجموعه نیروی هوافضا و از تعدادی از مجموعه‌ها و به ویژه یکی از شهر‌های موشکی بازدید کردند؛ مجموعه‌ای عظیم که موقعی که این عزیزان آمدند گفتند ما قوت گرفتیم و اطمینان پیدا کردیم و خیالمان راحت شد که این قدرتی که گفته می‌شود در رسانه ها؛ این وجود دارد. وی تصریح کرد: حالا در عملیات وعده صادق، ما این را نقد کردیم یعنی ایجاد و اقدام شد و همه فهمیدند، اما تا قبل از این؛ فقط می‌شنیدند و یا یک چیز‌هایی می‌دیدند. موقعی که آمدند، مجموعه توانمندی‌های میدان را آوردند پشت دیپلماسی و در این چند روزه، عملیات سنگینی را مجموعه وزارت خارجه ما انجام داد. سردار حاجی زاده در ادامه گفت: پیغام و پسغام‌هایی که از خود آمریکایی‌ها داده شد، به واسطه نامه‌هایی که می‌نوشتند و تماس‌هایی که از طریق کشور‌های اروپایی گرفته می‌شد حتی پیغام‌هایی که رژیم صهیونیستی به واسطه برخی از کشور‌ها می‌فرستاد. این‌ها می‌رسید به وزارت خارجه و بخشی از این عملیات؛ نظامی بود ولی در این 12 روزه، اقدامی که این عزیز ما انجام دادند در انعکاس صحیح این قدرت. آن‌ها که عملیات (علیه بخش کنسولی سفارت ما در سوریه) انجام دادند دنبال این بودند که آن شکست شان را به نحوی جبران کنند یعنی رژیم صهیونیستی، یک جوری می‌خواست بی هزینه جبران کند و زمانی که دیدند ایران، اراده زدن دارد شروع کردند به تهدید ما، شروع کردند به تهدید که جنگ می‌شود و ما می‌زنیم و شروع کردند از این حرفا. ما نظامیان که می‌دانستیم این حرفایی که دارند می‌زنند گنده‌تر از دهانشان است و همچنین جرات و توانی ندارند منتهی، زبان ما، وزیر محترم امور خارجه بود ما که با آن‌ها طرف حساب ما بودند که بزنیم توی دهانشان. فرمانده هوافضای سپاه در ادمه اظهار داشت: ایشان به درستی، یعنی در این ایام مدام شروع کرد به کشور‌های مختلف، سفر کردن و دائم تماس گرفتن و این عملیات عظیم، بخش قابل توجهش، رسانه و بلندگوی این عملیات، شهید بزرگ ما امیرعبداللهیان بود و انصافا خوب عمل کرد، انصافا خوب عمل کرد و جزء اولین نفراتی بود که تبریک گفت و برای ما گل فرستاد و بلافاصله تماس تلفنی گرفت. وی ادامه داد: هر چند ما که کسی نبودیم، سربازی بودیم در این مجموعه. یعنیدر گذشته ما می‌دیدیم واقعا، همه به هم می‌ریختند در دولت‌های قبلی و نگران می‌شدند و دیدید که گفتند با یک بمب، ایران را از بین می‌برند؛ هر چه به آنان می‌گفتیم که قبول نمی‌کردند که چنین توان و جراتی ندارند و چنین امکانی ندارند ولی شهید امیرعبداللهیان باور داشت.ببینید، میدان تنها، یعنی مثل همین مثلثی که بگوییم یک ضلع یا دو ضلع نداشته باشد بالاخره، پشتوانه دیپلماسی، قدرت نظامی است و قدرت نظامی، نقد شدن و آشکار شدنش، نیاز به بلندگوی دیپلماتیک دارد و طبعا رسانه هم مهم است و این‌ها در کنار هم باید قرار گیرد و ایشان واقعا در تراز انقلاب اسلامی عمل کرد. سردار حاجی زاده در خصوص اینکه گفته شده بود، شهید امیرعبداللهیان قبل از عملیات وعده صادق از فرماندهان میدان مهلت خواسته بود تا زمینه اجرای آن را فراهم کند، گفت: این عملیات اولا با این نیت انجام شد که اقدامی کنند که شکستشان را جبران کنند یعنی در عملیات طوفان الاقصی، شکستی راهبردی خورده بودند و در حدود 9 ماهه اخیر، عملیاتی که انجام دادند زنان، کودکان و مردم بی گناه غزه را کشتند، اما دستاوردی نداشتند. وی افزود: اشغالگران این را می‌دانستند و این طور طراحی کردند که ساختمان کنسولی ما را بزنند وگرنه اگر می‌خواستند عزیزان ما را بزنند جای دیگر هم می‌توانستند بزنند، اما خواستند ما را تحقیر و ذلت را بر ملتمان تحمیل کنند و خطای محاسباتی کرده بودند، چون مسئولان ما صبر و شکیبایی دارند و نمی‌خواهند به راحتی درگیر جنگ شویم، اما آنان مرتکب اشتباه شدند و خطای محاسباتی کردند؛ فکر کردند ما بی عملیم صبر ما را با بی عملی اشتباه گرفتند. زمانی که مرتکب این جنایت شدند بلافاصله شروع کردند به رجز خوانی. یادتان هست که در روز‌های اول شروع کردند به گفتن این حرف‌ها که ""مگر شما نبودید که می‌خواستید اسرائیل را نابود کنید خب حالا ما زدیم؛ بیایید"". سردار حاجی زاده در ادامه افزود: پیام مقام معظم رهبری، خیلی مهم بود و آنان متوجه شدند که ما می‌خواهیم اقدام کنیم در چنین فضایی، شهید ما شهید امیرعبداللهیان داشت کار می‌کرد. بعد شروع کردند به تهدید کردن، بعد که دیدند جواب‌هایی که ایشان از طرف ایران داد؛ ما که کار رسانه‌ای نکردیم ما به عنوان مسئول نظامی که چیزی نگفتیم؛ آنان متوجه شدند که ما قطعا اقدام می‌کنیم بعد به شهید امیرعبداللهیان پیغام دادند که این حق شماست، یعنیهم آمریکایی‌ها نامه نوشتند هم رژیم صهیونیستی از طریق ترکیه پیغام دادو گفت؛ حالا که می‌خواهید این کار را کنید خفیف انجام بدهید. این پیغام‌ها اگر با ترس و لرز و با لرزش صدا پاسخ داده می‌شد آنان از تهدید به التماس روی نمی‌آوردند. سردار حاجی زاده تاکید کرد: شروع کردند به التماس کردن که حالا خفیف اقدام کنیدحتی روز آخر هم از طریق وزیر خارجه یکی از کشور‌های عربی با شهید امیرعبداللهیان تماس گرفتند و ایشان هم با سردار سلامی تماس گرفت و گفت که این‌ها پیغام دادند که ما مساله آتش بس را حل می‌کنیم شما نزنید؛ اسرائیل این پیغام را داد.سردار سلامی هم پاسخ آنان را به شهید امیرعبداللهیان ارائه کرد و ایشان هم به درستی پیغام را منتقل کرد.گفته بود ما قطعا می‌زنیم ولی اگر شورای امنیت بیاید تضمین دهد که این صلح برقرار می‌شود ما خفیف می‌زنیم. آنان ذوق زده شدند و بلافاصله تماس گرفتند و پرسیدند که ما چند روز وقت داریم؟ در پاسخ به آنان گفته شد که چند ساعت بیشتر، وقت ندارید، فقط چند ساعت. در واقع، آنان می‌خواستند با این تاخیر زمانی، مساله را به میرایی ببرند تا موضوع به مذاکره بیفتد که ایران هم موضعش این نبود. فرمانده هوافضای سپاه گفت: در این دوره، وزرای خارجه فرانسه و بسیاری از کشور‌های اروپایی که فهرست و آمارش در وزارت خارجه هست تماس می‌گرفتند و شهید امیرعبداللهیان خیلی عالی جواب می‌داد یعنی باعث شد که که آنان مشروعیت کار ما را قبل از عملیات پذیرفتند؛ و پس از عملیات وعده صادق فقط اعتراضشان این بود که ""شما قرار بود یک تنبیهی انجام دهید، قرار بود عملیات شما خفیف باشد اگر عملیات تنبیهی این است پس عملیات جنگی‌تان چه خواهد بود؟ "" این اقدام درست سپاه و نیرو‌های مسلح و انتقال پیغام صحیح و اقدامات دیپلماتیک به این عملیات، ارزش داد؛اگر ما منهای اقدامات دیپلماتیک می‌خواستیم عملیات کنیم شاید این مشروعیت را پیدا نمی‌کردیم. آن شب، جمعیت میلیاردی در جهان بیدار و منتظر این حادثه بودند، چه کسی این زمینه را فراهم کرد؟ اگر عملیات وعده صادق، تبدیل به عملیاتی جهانی در تراز انقلاب و ممتاز شد، مدیون عزیزان ما در وزارت خارجه و در راس آن‌ها شهید امیرعبداللهیان بود. سردار حاجی زاده در پاسخ این سوال که در خبر‌ها آمده بود که طرف مقابل گفته بودند که شما جایی را نمادین هدف قرار دهید. تایید می‌کنید؟ نیز گفت: آن‌ها زمانی که می‌گفتند خفیف بزنید منظورشان همین بود شاید حالا بیان مستقیم این جوری، حداقل من نشنیدم، اما منظورشان این بود که خفیف و کم بزنید، چون خیلی نگران بودند و با این حال، زمانی که این عملیات می‌خواست انجام شود آن‌ها 12 روز در استرس کامل و فشار سنگین بودند. وی خاطرنشان کرد: بر اساس خبر دقیقی که ما داریم در آن دوره، بیمارستان‌های رژیم صهیونیستی، بیش از 19 هزار نفر، نزدیک 20 هزار نفر به خاطر فشار و استرس؛ پس از این عملیات به بیمارستان مراجعه کردند و فشار عصبی به آن‌ها آمده بود. زمانی که می‌خواهید کسی را بزنید دست تان را که آماده می‌کنید و بالا می‌آورید طرف مقابل می‌گوید بیا بزن خیال ما را راحت کن؛ ولی 12 روز، این‌ها هر لحظه احساس می‌کردند دارند می‌خورند و زجر این را داشتند تحمیل می‌کردند. فرمانده هوافضای سپاه در پاسخ این پرسش که این‌ها که فرمودید کمک‌هایی بود که دیپلماسی به میدان کرد و نمایش کامل و هم آرایی این دو عرصه و پیوند این دو بود که توانست منافع ملی را تضمین کند. آن طرف، میدان چه کمکی به دیپلماسی کرد؟ نیز گفت: جلسات دوره‌ای با عزیزان وزارت خارجه داشتیم و بازدید داشتند به ویژه با برادرمان آقای دکتر باقری کنی، جلسه داشتیم و این گزارش‌ها منتقل می‌شد بعضی مواقع آقای دکتر امیرعبداللهیان در سفر بودند. در خیلی از موضوعات، مجموعه دیپلماسی ما نگرانی‌هایی داشت، اما زمانی که می‌آمدند به آنان می‌گفتیم در اینجا خیالتان راحت باشد مثلادر قضیه تروریستی اعلام کردن سپاه؛ من به آنان گفتم اصلا از کسی تقاضا نکنید شما به آنان بگویید ""می‌خواهید اعلام کنید، اعلام کنید ولی از فردا دیگر در خلیج فارس و در منطقه؛ با یک نیروی مسلح قانونمند طرف نیستید بلکه با یک مشت تروریست طرف خواهید بود"" و این‌ها را منتقل می‌کردند. سردار حاجی زاده تاکید کرد: خیلی از مسئولان بودند موقعی که یکی از مجموعه‌های موشکی ما را دیدند؛ خودشان می‌گفتند که ما فکر می‌کردیم این فیلم‌هایی که در تلویزیون پخش می‌شود که این تونل‌ها را نشان می‌دهد این فیلم‌ها چند بار از یک مسیر گرفته شده، امادیدیم پنج کیلومتر داریم می‌رویم و هنوز تمام نشده""‌می‌گفتند "" فکر نمی‌کردیم این طور باشد. "" یعنی عزیزان ما به خاطر زمینه‌ای که داشتند دقیقا اطمینان پیدا کردند به قدرت نظامی کشور؛ و شما نگاه کنید در این عملیات وعده صادق؛ درست است که می‌خواستیم آنان را تنبیه کنیم و بخشی از امکانات یک نیرو آمد پای کار، اما آن جا کل توانمندی رژیم صهیونیستی پای کار آمد، آمریکا تمام قد آمد و همه امکانات منطقه‌ای اش را آورد و انگلیس و فرانسه هم آمدند، اردن تمام امکاناتش را به کار گرفت و از کشور‌های منطقه،بیش از 23 کشور سرویس دادند از همین کشور‌های عربی منطقه در خلیج فارس تا مدیترانه، رادار‌هایشان، همه روشن شد و همه، اطلاعات را در اختیار رژیم صهیونیستی قرار دادند. فرمانده هوافضای سپاه در ادامه افزود: عزیزان ما در وزارت امور خارجه اطمینان داشتند و زمانی که با قدرت و قوت صحبت می‌کردند متوجه بودند که این توانمندی وجود دارد؛ امااین توانمندی در گذشته به خاطر نگاه به غرب، هیچگاه باور نشد. اما عزیزان و دوستان ما در مجموعه وزارت امور خارجه، چون انقلابی بودند به ویژه در راسشان شهید عزیز ما امیرعبداللهیان، واقعا به این قضیه اطمینان داشت. سردار حاجی زاده در پاسخ این سوال که همین عملیات وعده صادق در حمله به عین الاسد می‌توانست رقم بخورد و همین دستاورد‌ها را داشته باشد تایید می‌فرمایید که در آن مقطع همراهی نکردند؟ نیز گفت:همراهی نکردند می‌گفتند ""ما خبر نداشتیم، ما صبح فهمیدیم و شروع کردن از این حرفا ""یعنی فرض کنید در یگان‌های ما، بالاخره این پاسداران انقلاب در یگان‌ها شعاری را روی موشک می‌نوشتند، اما همین را تبدیل کرده بودند به بحران ملی، زمانی که این مسائل را بزرگ می‌کردند دشمن هم بزرگ می‌کرد. اما چطور است که در این دوره و در این دولت، این همه موشک آزمایش کردیم این همه پرتاب‌های ماهواره‌ای داشتیم، اما کسی چیزی نگفت؟ چرا همه خفه شدند؟ معلوم است؛ وقتی این طرف دامن می‌زدند آن‌ها هم پررو می‌شدند. فرمانده هوافضای سپاه در خصوص خاطره‌ای از شهید امیرعبداللهیان اظهار داشت: خاطره شیرین ما همین عملیات وعده صادق بود که ایشان با بزرگواری بسیار، بلافاصله تماس گرفت و گل هم فرستاد. بالاخره مجموعه زیادی در کشور هستند، اما ایشان پیش قدم شد هم در تماس هم تشکر و هم گلی برای ما فرستادند که دیدیم در این سالن جا نمی‌شود یعنی این اوج محبت و بزرگواری ایشان بود. یعنی هم تماس تلفنی گرفت، هم مطلب کتبی و هم گل فرستاد. این نشانه اوج علاقه و بزرگواری ایشان هم به سپاه و هم به قدرت بوددر مطالبی که نوشت، مجموعه توان میدان را پشتوانه قوی برای دیپلماسی می‌دانست. سردار حاجی زاده در پاسخ این سوال که با این اوصاف، شهید امیرعبداللهیان را بیشتر مرد دیپلماسی می‌دانید یا میدان؟ نیز افزود: هر دو، هر دو، چون ایشان در حوزه محور مقاومت، واقعا میدانی عمل کردند. ایشان دیپلمات میدانی بودند یک مرد میدانیِ مسلط به دیپلماسی بودند. سردار حاجی زاده با اشاره به حادثه تلخ سقوط بالگرد گفت: هر یک از این عزیزان در جایگاه خودشان، برجستگی‌هایی داشتند ما از اول انقلاب شاهد حوادث اینگونه زیاد بودیم و این هم شوکی بود باور نکردنی؛ انتظار چنین حادثه‌ای را نداشتیم شهید عزیز ما رئیسی، شهید امیرعبداللهیان، شهید آل هاشم؛ با همه این‌ها از نزدیک دوستی و رفاقت داشتیم، شهید موسوی، شهید رحمتی، شهدای گروه پرواز که به نحوی همکار ما بودند یعنی ما با هر هشت نفر، به نحوی ارتباط داشتیم و این حادثه بالاخره حادثه تلخی بود هر چند آنان به اوج آرزوی خودشان که شهادت بود رسیدند خدا آن‌ها را با شهدای کربلا محشور کند، اما برای ما خیلی تلخ بود. فرمانده هوافضای سپاه در پایان اظهار داشت: به هر حال، حادثه‌ای بود که حضور مردم و این بدرقه و تشییع، واقعا انقلابی شد یک قیامی شد یک حرکت بزرگی شد و ان شاء الله مردم در این انتخابات باید این را تکمیلش کنند. با حضور حداکثری بیایند پای کار و با انتخاب شان، با انتخاب فرد کارآمد فردی که سابقه اجرایی قوی دارد یعنی بالاخره این برادران همه خوبند و از فیلتر شورای نگهبان عبور کردند ولی بهترین را انتخاب کنند بهترین را که اولا بتوانند مسیر شهید رئیسی و این دولت را ادامه دهند و همه امتیازات را داشته باشند و حتی با توانمندی‌های بالاتر یعنی یکی دو پله بالاتر ببرند، این کارآمدی خیلی مهم است. انتهای پیام/"
3111856,مشارکت حداکثری مردم در انتخابات اقتدار نظام را در پی دارد,۰۷ تير ۱۴۰۳ - ۱۶:۴۸,https://newsmedia.tasnimnews.com/Tasnim/Uploaded/Image/1402/05/26/1402052612511794628165434.jpeg,به گزارش گروه دفاعیخبرگزاری تسنیم، امیر سرلشکر سید عبدالرحیم موسوی فرمانده کل ارتش جمهوری اسلامی ایران، همزمان با چهلمین روز عروج شهیدان خدمت، با گرامیداشت یاد شهید جمهور آیت الله رییسی و شهیدان خدمت، گفت: اکنون در آستانه چهاردهمین دوره انتخابات ریاست جمهوری، مردم با بصیرت و ولایت مدار ایرانِ عزیز  با خلق حماسه‌ای دیگر و با انتخاب اصلح، منطبق با معیارهای بیان شده از سوی رهبر حکیم انقلاب اسلامی دور جدیدی از اقتدار و عزت جمهوری اسلامی ایران را رقم خواهند زد. فرمانده کل ارتش افزود: مشارکت حداکثری مردم در انتخابات، ارتقای قدرت دفاعی، بازدارندگی  و اقتدار نظام  را در پی خواهد داشت. وی تاکید کرد: به آینده امیدواریم و یقین داریم به برکت خون پاک شهیدان انقلاب اسلامی و استقامت و بصیرت مردم و پشتوانه‍ها و دستاوردهای ارزشمند علمی و دفاعی، قوی‍تر از گذشته پرچم استقلال، عزت و  سربلندی این نظام را برافراشته خواهیم داشت. فرمانده کل ارتش ابراز امیدواری کرد: بدون تردید فردا مردم ایران بار دیگر حماسه می‌آفرینند و در این آزمون بزرگ سربلند خواهند بود. سرلشکر موسوی خاطرنشان کرد: خانواده بزرگ ارتش همان‍گونه که در صحنه‌های بزرگ و سرنوشت ساز از جمله انتخابات گذشته و اخیر و حماسه بدرقه پیکر پاک شهیدان خدمت، حضور حداکثری داشتند، این باز نیز دوشادوش ملت عزیز و بزرگ ایران، در این عرصه بسیار مهم و حساس حضوری گسترده خواهند داشت. انتهای پیام/
3111695,امیرعبداللهیان شخصیت معیار در سیاست خارجی و دیپلماسی,۰۷ تير ۱۴۰۳ - ۱۲:۴۲,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارشخبرگزاری تسنیماز ری، سردار حسین سلامی صبح امروز در حاشیه آیین بزرگداشت اربعین شهید امیرعبداللهیان که در آستان مقدس حضرت عبدالعظیم (ع) برگزار شد، در جمع خبرنگاران اظهار داشت: شهید امیرعبداللهیان اهداف نظام ما را در مناسبات بین‌المللی بیان می‌کرد و در گسترش مناسبات سیاسی کشور ما با کشورهای دیگر و نهادهای بین‌المللی وجه تعیین‌کننده‌ای داشت. وی افزود: این وزیر شهید در گشایش روابط با همسایگان و هم غیرهمسایگان و نیز عضویت کشور ما در نهادهای بین‌المللی مثل سازمان همکاری شانگهای و بریکس نقش تعیین‌کننده‌ای داشت. شهید امیرعبداللهیان شخصیتی انقلابی داشت که می‌توانست زبان دیپلماسی را با منطق انقلاب اسلامی ترکیب کند. فرمانده‌کل سپاه ادامه داد: موضع‌گیری‌های او هم انقلابی بود و هم در چارچوب قواعد و معیارهای عادلانه روابط بین‌الملل بود و معتقد به اصل عدالت در مناسبات جهانی بین ما و کشورهای دیگر معتقد بود. سردار سلامی با بیان اینکه شهید امیرعبداللهیان زبان دیپلماسی مقاومت را به خوبی می‌دانست و در این زمینه مهارت داشت، تصریح کرد: مهارت‌ها و اقتدار او و ادب او در مذاکرات و محتوای منطقی که ارائه می‌‌کرد، همیشه یک برتری در ارتباطات با سایر کشورهای دیگر از لحاظ قدرت منطق ایجاد می‌کرد. وی گفت: شهید امبرعبداللهیان شخصیتی بسیار نجیب و باوقار بود که خداوند اجر همه زحمات و تلاش‌های او را شهادت قرار داد. این وزیر شهید در کارهای بزرگی مثل عملیات وعده صادق درخشش منحصر به فرد و ممتازی داشت و کاملاً توانست مشروعیت ما را در پاسخ به تجاوزات رژیم صهیونیستی به مقامات سیاسی کشورهای دیگر منتقل کند و برای مشروعیت اقدام ما اثر و قدرت نفوذ خوبی را ایجاد کرد و در این زمینه بسیار همراه بود. سردار سلامی گفت: این شهید بزرگوار از شخصیت‌هایی بود که هم شجاعت و هم منطق سیاسی و هم ابتکار عمل سیاسی را با یکدیگر ترکیب کرد و مهارت دیپلماتیکی را در سیاست خارجی جمهوری اسلامی ایران از خود نشان دهد. فرمانده‌کل سپاه در پایان خاطرنشان کرد: شهید امیرعبداللهیان به خوبی از منافع ملی ما دفاع می‌کرد و هیچ کجا هراس نداشت و این خصیصه او را به شخصیت معیار در عرصه سیاست خارجی و دستگاه دیپلماسی کشور تبدیل کرده بود. انتهای پیام /
3111647,"سردار قاآنی: شهید امیرعبدالهیان ""صدای رسای مقاومت"" بود",۰۷ تير ۱۴۰۳ - ۱۱:۴۲,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارشخبرگزاری تسنیماز ری، سردار اسماعیل قاآنی صبح امروز در اربعین شهید امیرعبداللهیان در استان مقدس حضرت عبدالعظیم (ع) اظهار داشت: امیرعبدالهیان خستگی ناپذیر و دلاور، شب و روز نمی‌شناخت و هر روز عرصه جدیدی را برای پیشرفت کار و دفاع از مقاومت باز می‌کرد. وی افزود: درحالی که همه تلاش می‌کردند صدای مقاومت را کسی نتواند به جهان منتقل کند، اما بچه های مقاومت در میدان به زیباترین شکل دفاع شرافتمندانه می‌کردند اما کسی بود که صدای آن‌ها را در عرصه‌های بین‌الملی می‌رساند و او امیر عبدالهیان عزیز بود که صدای رسای مقاومت بود. فرمانده نیروی قدس سپاه در ادامه گفت: شهید امیرعبدالهیان در کنار تمام سفرهای شبانه روزی در این دوره که همه تلاش می‌کردند مقاومت را منزوی کنند، سه بار از سوی شورای امنیت سازمان ملل دعوت شد و در بالاترین کرسی بین‌المللی با صدای رسا حرف مقاومت را رساند. سردار قاآنی تصریح کرد: این شهید عزیز در آخرین صحبت خود متنی را خواند که زیباترین متن در بیان حقانیت مقاومت و دفاع از این پروژه ارزشمند بود. وی ادامه داد: بیان و عمل شهید رئیسی و مرد میدان اقدامات روابط بین‌المللی شهید امیر عبدالهیان اثبات کرد که نه تنها اگر آمریکا در مقابل ما بایستد بازهم می‌توان خیلی کارها را انجام داد بلکه می‌توان با قدرت‌های بزرگ نیز هماوردی کرد. سردار قاآنی ادامه داد: این اقدامات که در عرصه بین‌الملل می‌بینید، زحمات وزیر شهید است و بسیار اثرگذار بود و توانست اقتدار نظام اسلامی را در مقابل اسرائیل کودک‌کش و آمریکای جنایتکار حفظ کند. وی تصریح کرد: امروز در آستانه انتخاب رئیس جمهور هستید و قصد دارید کسی را انتخاب کنید که در استمرار راه شهید رئیسی، این مردم قهرمان در صحنه استمرار و عمل، استمرار راه ایشان باشد. آنچه شهید رئیسی و شهید امیرعبدالهیان را بزرگ کرد و امروز افتخار انقلاب اسلامی است، باید مورد توجه قرار بگیرد. وی تاکید کرد: این مردان با آمریکا می‌جنگیدند و اثبات کردند که بدون اتکا به آمریکا می‌شود کارها را پیش برد، شما بدانید اینها که حل مسائل را به ارتباط با آمریکا تعریف می‌کنند کسانی هستند که نمی‌خواهند دلاورمردانه بجنگند در صورتی که وقتی از موضع اقتدار و قدرت حرف بزنید، حتی آمریکا را به کرنش وا می‌دارند. فرمانده سپاه قدس در پایان خاطرنشان کرد: شهید امیرعبداللهیان در این دو دهه که برجستگی بیشتری پیدا کرد، هر کجا بود از نظام اسلامی دفاع می‌کرد و در هرکجا بود ارتباطش را با شهید سلیمانی مستمر و محکم حفظ کرده بود و برای پیشبرد اهداف همراهی می‌کرد. انتهای پیام/.
3111749,انتخاب نامزدی باکارنامه روشن اندازه حضوردرانتخابات مهم است,۰۶ تير ۱۴۰۳ - ۱۸:۳۵,https://newsmedia.tasnimnews.com/Tasnim/Uploaded/Image/1402/07/16/1402071613372583828519384.jpg,"به گزارش گروه دفاعیخبرگزاری تسنیم، سردار سرلشکر محمد باقری رئیس ستادکل نیروهای مسلح در پیامی ضمن دعوت از آحاد مردم ایران اسلامی برای مشارکت گسترده و پرشور در انتخابات ریاست جمهوری، بر انتخاب و گزینش نامزد اصلح تاکید کرد. متن این پیام به شرح ذیل است: بسم‌الله الرّحمن الرّحیم[مقام معظّم رهبری، امام خامنه‌ای: امیدوارم ان‌شاءالله خدا ملّت ایران را سرافراز از این انتخابات خارج کند. سرافرازی به چیست؟ سرافرازی به دو مطلب است: در درجه‌ی اوّل، «مشارکت حدّاکثری»، در درجه‌ی بعد، «انتخاب اصلح»] ملت شریف ایران؛حادثه تلخ و غم انگیر پرواز اردیبهشت که به شهادت جمعی از خادمان ملت و در راس آنها سیدالشهدای خدمت، آیت‌الله سیدابراهیم رییسی انجامید، بار دیگر و به حکم قانون، ملت بزرگ ایران را در معرض آزمون ملی و خطیر انتخابات، پیش از موعد قرار داد. اکنون که نامزدهای محترم انتخابات ریاست جمهوری پس از یک دوره تبلیغات انتخاباتی و ارائه برنامه‌های اجرایی برای اداره سکان کشور، در معرض رای مردم قرار گرفته‌اند، از ملت عظیم الشان ایران اسلامی دعوت می‌کنم با حضور گسترده و مسئولانه و با انتخاب نامزد اصلح، برگ زرین دیگری بر افتخارات خود و به تعبیر حکیمانه رهبر فرزانه انقلاب در سخنرانی عید غدیر خم، بر ""سرافرازی میهن عزیز"" بیفزایند. در کنار مشارکت گسترده مردم که همواره مورد تاکید و توصیه معظم‌له بوده، انتخاب نامزد اصلح اگر نگوییم هم‌سنگ حضور پرشور است، بی‌شک از اهمیت ویژه‌ای برخوردار است. نامزدی که ظرفیت‌ها و سختی‌های مسیر اداره‌ی کشور را بشناسد و برای حل مشکلات پیچیده برنامه و مهمتر آنکه کارنامه‌ای روشن داشته باشد. آنچه مسلم است اینکه اداره کشوری 85 میلیونی با تنوع گسترده قومی، مذهبی، اقلیمی و سلایق مختلف سیاسی از یک‌سو و ظرفیت های عظیم ملی و نفوذ منطقه‌ای از سوی دیگر کار آسانی نیست و رییس جمهور منتخب باید و لاجرم واجد توانمندی، تجربه کلان و کارآمدی باشد تا بتواند با بهره‌گیری از همه ظرفیت‌های پیش گفته، کشور را در بزنگاههای خطیر به ساحل امن و آرامش هدایت کند. با این توصیف اگرچه همه نامزدهای محترم انتخابات، بر اساس موازین شورای محترم نگهبان شخصیت‌هایی انقلابی بوده و از صلاحیتهای عمومی برای تصدی ریاست جمهوری برخوردارند، اما عقل و منطق انقلابی حکم می‌کند که ملت بزرگ ایران فارغ از شعارهای داده شده، به کاندیدایی رای دهند که مطالعه‌ی رفتار، گفتار و عملکرد اجرایی گذشته او واجد ویژگی‌های یک رییس‌جمهور در تراز انقلاب اسلامی باشد. اکنون و در آستانه چهلمین روز شهادت شهدای خدمت، یاد و خاطره شهیدجمهور، آیت الله رییسی و یاران شهیدش را گرامی می‌دارم و امیدوارم انتخاب مردم ایران در هشتم تیر ماه، مرضی رضای حضرت صاحب‌الزّمان عجل‌الله فرجه‌الشّریف و تداوم و تثبیت راه شهید رییسی باشد.ان‌شاالله رئیس ستاد کل نیروهای مسلحسرلشکر پاسدار محمّد باقری انتهای پیام/"
3111337,انتخابات باید به صحنه غلبه ملت ایران بر دشمنان تبدیل شود,۰۶ تير ۱۴۰۳ - ۱۷:۱۸,https://newsmedia.tasnimnews.com/Tasnim/Uploaded/Image/1403/03/04/1403030414545084130147074.jpg,به گزارش گروهدفاعیخبرگزاری تسنیم، سردار سرلشکر پاسدار حسین سلامی فرمانده کل سپاه پاسداران انقلاب اسلامی در مراسم اختتامیه سومین نمایشگاه دستاورد‌های دولت مردمی شهید جمهور با تسلیت اربعین شهدای خدمت، اظهار داشت: در سالروز ترور و سوء قصد به جان رهبر معظم انقلاب اسلامی (مدظله العالی) هستیم. معظم‌له در چنین روزی افتخار جانبازی یافتند. ایشان امتداد خط نورانیت در دهه‌های سخت انقلاب هستند و از خدا می‌خواهم که ولایت این ابوالفضل انقلاب اسلامی را به ظهور عظمی متصل فرماید. سرلشکر سلامی ادامه داد: عمر «دولت خدمت» اگرچه کوتاه بود، اما دستاورد‌های بزرگی داشت. شهید رئیسی در ابتدای دولتش، در نقطه حداکثر فشار دشمنان اسلام و ایران بود. دشمنان نظام و انقلاب، ما را در مسیر کرنش و تسلیم قرار داده بودند. رئیسی در سخت‌ترین شرایط سیاسی، اقتصادی و تهاجمات سخت رسانه‌ای برای از بین بردن اعتماد‌ها و باور‌ها دولت را تحویل گرفت. فرمانده کل سپاه افزود: دشمنان داخلی انقلاب، ادبیات زور را به زبان فارسی در داخل کشور منتشر می‌کردند. آنان فضا را این‌گونه آلوده کرده بودند که دوره آیت‌الله رئیسی دوران تحریم و تحمیل خواهد بود، پنجره دیپلماسی بر ایران بسته می‌شود، در جهان سیاسی تنها می‌مانَد و انسداد و انقباض سیاسی جامعه ایران را فراخواهد گرفت. آنان چنین القا می‌کردند که سرمایه‌گذاری داخلی و خارجی و درآمد‌های دولت کاهش می‌یابد، خزانه تعطیل، و اقتصاد ایران از اقتصاد جهان منفصل و حقوق‌ها و معیشت مردم دچار بحران می‌شود و تحریم، فروشگاه‌ها را خالی خواهد کرد. آنان می‌گفتند دولت در حل مشکلات انباشته سیاسی و اقتصادی عقب می‌افتد و نمی‌تواند بدون تن دادن به اراده قدرت‌های بزرگ، این مشکلات را حل کند. وی اضافه کرد: این پیام‌ها را واضح منتقل می‌کردند؛ اما آنچه اتفاق افتاد، عکس القائات آنان بود. رئیس جمهور و دولت در فضای تدبیر و سرچشمه حکمت یعنی در امتداد حکمت‌های الهی و هدایت‌های رهبر معظم انقلاب اسلامی (مدظله العالی)  قرار گرفت. رئیس جمهور منطق رهبر معظم انقلاب اسلامی را معیار حرکتش قرار داد. این منطق چه بود؟ رهبر معظم انقلاب اسلامی از کتاب خدا استمداد گرفت و دیدیم که فشار‌ها و القائات نتوانست به اسلام و ایران ضربه بزند. دولت ایران در مسیر هدایت الهی حرکت کرد و نبرد مبهم و سخت را به سرانجام رساند و اجازه نداد القاء ناامیدی نسبت به نظام اتفاق بیفتد. او در قلب احیای اعتماد به نفس ملی و اقتدار در مقابل سیاست‌های دشمن موفق شد. سرلشکر سلامی گفت: توکل به خدا و صبر به کمک مقامات کشور آمد و رئیسی با نگاه و تکیه به خداوند منزلت ملت مسلمان ایران را احیا کرد. رئیسی آمد تا پیشرفت را در عین صبر و ایستادگی در برابر دشمنان به سرانجام برساند. چیزی که در دنیای واقعی اتفاق می‌افتد همان چیزی است که در درون انسان اتفاق می‌افتد. او این مفاهیم عالی را در عمل نشان داد. دوران رئیسی یک دوران عظیم و با شکوه بود که همگان را به تعجب واداشت؛ آن هم بدون وابستگی به شرق و غرب. فرمانده کل سپاه پاسداران انقلاب اسلامی یادآور شد: بی اعتنایی به فشار‌های اقتصادی بزرگ دشمنان و گشایش روابط و ارتباطات سیاسی با کشور‌های جهان و منطقه در این سه سال رقم خورد. دوره ایشان فصل شکوفایی روح جهاد و عزت مسلمانان بود. وی با بیان اینکه فضل چیزی است که دشمنان به آن گواهی می‌دهند و ستایش دشمن، واقعی است، گفت: مرکز افکارسنجی گالوپ می‌گوید که اعتماد مردم ایران به دولت رئیسی افزایش یافت. این موسسه همچنین اعلام کرده که 6 نفر از هر 10 ایرانی اعتماد به نفسشان به دولت ملی ایران افزایش یافت و 72 درصد از ایرانیان دولت رئیسی را تأیید کردند. سرلشکر سلامی ادامه داد: دولت رئیسی امتداد اندیشه و جوهره رهبر معظم انقلاب اسلامی و راز موفقیت رئیسی عمل به اندیشه امام خامنه‌ای بود. فضای سیاسی جهان و منطقه غرب آسیا با عملِ دولت رئیسی به این اندیشه، تغییر کرد. رئیسی خط انزوا و تحریم را شکست و سیاست تنش‌زدایی با عربستان و آذربایجان را با موفقیت پیش برد، 222 سند همکاری را با کشور‌های مختلف امضا کرد و نفوذ منطقه‌ای ایران را گسترش داد. بنیاد دفاع آمریکایی درباره‌اش گفت «چگونه ابراهیم رئیسی نقش ایران در منطقه را تغییر داد؟» فرمانده کل سپاه اظهار داشت: وقتی مسئولی اهل ایمان باشد و به خدا توکل کند، به میان مردم می‌رود و مثل آنان می‌شود. شبانه‌روز نگران مردم و کشور است و نمی‌خوابد. رئیسی چرت نمی‌زد و پشت میز نمی‌نشست؛ صندلی‌اش خالی بود و دنبال شهرت و محبوبیت نبود. سخنان بنده و این نمایشگاه نمی‌تواند عمق کاری را که رئیسی و دولتش انجام داد، نشان دهد. وی بیان کرد: با اقتدار پرچم کشورمان را روی اقیانوس‌پیما‌ها و کشتی‌های‌مان برافراشتیم و پهنه اقیانوس‌ها را درنوردیدند؛ هیچ دشمنی نتوانست آن‌ها را متوقف کند. در دوره رئیسی 360 طرح عظیم ملی را در قرارگاه خاتم‌الانبیاء (ص) در دست اجرا داریم. به عنوان پیمانکار دولت عمل کردیم و اکنون در آستانه افتتاح هستند. سرلشکر سلامی افزود: چهره امروز ایران چهره یک کشور تحریم‌شده است؟ واردات و صادرات کشور و عبور از تنش‌های آبی و فروش در اوجِ نفتمان را نگاه کنید، شرایط چگونه است؟ او در سه سال کار 10 سال را پیش برد. نمی‌دانم که او این معراج آسمانی را پیش‌بینی کرده بود که عمر کوتاه دولتش را سراسر به خدمت گذراند؟ وی همچنین درباره پاسخ سخت ایران به اقدام خصمانه رژیم صهیونیستی در حمله به کنسولگری ایران، گفت: عملیات «وعده صادق» ابتکار رهبر هوشمند کشورمان بود. رئیسی به کمک وزیر خارجه در عملیات وعده صادق درخشیدند. فرمانده کل سپاه پاسداران انقلاب اسلامی با بیان اینکه قدرت‌های غیر الهی هیچ توانی ندارند، عنوان کرد: دشمنان‌مان می‌گفتند حق با شماست؛ اما شدت عمل به خرج ندهید و با آرامش پاسخ دهید. سرلشکر سلامی در پایان به مبحث انتخابات اشاره کرد و با بیان اینکه امتداد دولت سیزدهم در دولت چهاردهم را خواهانیم، گفت: انتخابات باید به صحنه غلبه ملت ایران بر دشمنان تبدیل شود. حضور مردم در پای صندوق‌های رأی از حساسیت بالایی برای‌مان برخوردار است؛ چون به تعمیق اقتدار ایران در جهان می‌انجامد؛ لذا از آحاد ملت ایران استمداد می‌کنم که برای شکوه ایران به میدان انتخابات بیایند.انتهای پیام/
3111071,شریف:راهبرد انتخاباتی سپاه دعوت به مشارکت حداکثری است,۰۶ تير ۱۴۰۳ - ۱۲:۱۳,https://newsmedia.tasnimnews.com/Tasnim/Uploaded/Image/1402/06/29/140206291112211628378304.jpg,به گزارش گروه دفاعیخبرگزاری تسنیم،‌ سردار رمضان شریف سخنگو و مسئول روابط عمومی کل سپاه پاسداران انقلاب اسلامی در گفتگویی با اشاره به اهمیت و حساسیت انتخابات ریاست جمهوری چهاردهم در شرایط ناشی از تحولات منطقه‌ای و جهانی و وضعیت داخلی کشور اظهار کرد: رهنمودها و توصیه‌های حکیمانه رهبر عظیم‌الشأن انقلاب اسلامی به عنوان منشور انتخاباتی کشور بایستی نصب العین آحاد ملت و به ویژه تمامی نامزدها و جریان‌های سیاسی قرار گیرد تا به فضل الهی انتخابات هشتم تیر ماه به صحنه عزت و حماسه تبدیل شود. وی افزود: روشنگری و بیان معیارها و ملاک‌های ترسیم شده در بیانات رهبر حکیم و فرزانه انقلاب در 14 خرداد ماه و عید غدیر می‌تواند مسیر تحقق انتظارات معظم له و سربلندی ملت ایران در آزمون بزرگ تاریخی دیگری را هموار سازد. سردار شریف تلاش سپاه در  تبیین برای کمک به مشارکت و حضور حداکثری مردم در انتخابات را اقدامی در راستای پاسداری از انقلاب و دستاوردهای آن توصیف و تصریح کرد: اردوگاه ضد انقلاب و دشمنان ملت ایران صحنه‌های پرشور متکثر و رقابتی انتخابات را نقطه شکست و فروپاشی آمال و آرزوهای خود می‌داند لذا با استفاده از هر ابزار و روشی در صدد جلوگیری از حضور شکوهمند مردم پای صندوق‌های رای است تا در تبلیغات شیطانی خود انسداد سیاسی و قهر ملت با صندوق رای را القا نماید و تولیدات و برون دادهای رسانه ای این روزهای آنان نیز این اقدام را تصدیق می کند. سخنگوی سپاه ترسیم شرایط و محیط داخلی منطقه‌ای و بین المللی و مولفه‌های تاثیرگذار بر انتخابات را از جمله ضرورت‌های پیش از انتخابات دانست و با تاکید بر اهتمام آحاد فرماندهان و کارکنان سپاه به فرامین و تدابیر حضرت امام و رهبری معظم انقلاب پیرامون رویکرد و رفتار انتخاباتی پاسداران گفت: فرامین امامین انقلاب برای فرماندهان و کارکنان سپاه، حجت شرعی و وظیفه قانونی است و در حوزه انتخابات دلالت بر عدم حمایت از اشخاص و جناح‌های سیاسی دارد در واقع هرگونه ورود له و یا علیه نامزدهای انتخاباتی با منع شرعی و قانونی روبرو است. مسئول روابط عمومی کل سپاه خاطرنشان کرد: در انتخابات ریاست جمهوری هر شخصی مورد اعتماد و رای مردم قرار گیرد، مورد حمایت، همراهی و همکاری سپاه خواهد بود و این راهبرد در دولت‌های گذشته با گرایش‌های مختلف و رایج سیاسی کشور دستور کار این نهاد قرار داشته است و بر این اساس مدد رساندن ظرفیت‌ها و توانمندی‌های سپاه برای کمک به دولت‌ها در دستیابی به اهداف بزرگ انقلاب اسلامی و ملت سربلند ایران را رسالت دائمی و غفلت ناپذیر خود می‌دانیم. سردار شریف با بیان اینکه سپاه در صحنه انتخابات بر اساس دکترین رفتار سیاسی خود که مورد اتفاق ارکان این نهاد است و اخیرا نیز مورد تاکید سرلشکر حسین سلامی فرمانده محترم کل سپاه و همچنین نماینده محترم ولی فقیه در سپاه  قرار گرفته است، عمل می‌کند و حمایت از نامزدی خاص را ممنوع و مذموم می‌داند تصریح کرد: به فضل الهی برخلاف خواسته‌های شوم دشمن و تبلیغات مسموم رسانه‌های وابسته به امپریالیسم و صهیونیسم ملت ایران با شور، شعور و حضور حداکثری خود در انتخابات 8 تیر ماه، حماسه بزرگ و مکمل حماسه بدرقه شهید رئیسی و شهدای خدمت را خلق و با مایوس کردن دشمنان خناس و خبیث روزی ماندگار در تاریخ انقلاب و ایران عزیز رقم خواهد خورد. انتهای پیام/
3110616,دیدار مخبر با خانواده سردار شهید سید مهدی موسوی,۰۵ تير ۱۴۰۳ - ۱۴:۳۵,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش حوزه دولتخبرگزاری تسنیم، سرپرست ریاست جمهوری ظهر امروز سه‌شنبه، همزمان با عید سعید غدیر با حضور در منزل فرمانده حفاظت رئیس جمهور شهید، با خانواده سردار شهید سید مهدی موسوی دیدار و گفتگو کرد. وی افزود: شهید رئیسی بسیار پرکار بود، برای خدمت به مردم و کشور شب و روز نمی‌شناخت و چنانکه بارها دیده بودیم وقتی در میان مردم حضور می‌یافت، قائل به ملاحظات امنیتی و حفاظتی نبود، لذا محافظت از چنین شخصیتی خود نیازمند روحیه اخلاص و پرکاری بود که شهید موسوی و نیروهایش با دلدادگی به شهید آیت‌الله رئیسی پا به پای ایشان در ماموریت‌ها حضور می‌یافتند. سرپرست ریاست جمهوری اظهار داشت: صرف حضور یافتن بی‌واسطه و بدون تشریفات در میان مردم، نیازمند روحیه و منش خاصی است که هر فرد و به خصوص هر مسئولی از آن بهره‌مند نیست، اما شهید موسوی در این مسیر کاملا با شهید رئیسی همپا و همراه بود و همین همراهی، صحنه‌ها و موقعیت‌هایی خلق کرد که در مناسبات و تعاملات مسئولان ارشد با مردم در هیچ کشور دیگری نظائر آن وجود ندارد. انتهای پیام/
3109976,باقری طرح ملی مقابله با ناقلین مهاجم زیستی را ابلاغ کرد,۰۴ تير ۱۴۰۳ - ۱۲:۱۰,https://newsmedia.tasnimnews.com/Tasnim/Uploaded/Image/1402/07/16/1402071611183733528517884.jpg,به گزارش گروه دفاعیخبرگزاری تسنیم،‌ دستورالعمـل عملیاتی واپایش تهـدیدات ناشی از ناقل مهاجـم زیستی (پشه آئدس) و طرح ملـی مقابلـه با ناقلیـن مهاجـم زیستـی با هدف سازماندهی و بسیج ظرفیت‌های ملی و استانی برای مدیریت و کاهش خطر تهدیدات ناشی از ناقل مهاجم زیستی و مقابله با گسترش آن و واپایش پیامدهای بهداشتی و پیشگیری از بیماری‌های منتقله توسط آن از سوی سرلشکر باقری، رئیس کارگروه دائمی پدافند غیرعامل به تمام دستگاه‌ها ابلاغ شد. بر اساس مفاد این طرح ملی می‌بایست  اقدامات و گام‌های اساسی در مقابله با تهدیدات ناقل مهاجم زیستی توسط نیروهای مسلح و دستگاه‌های اجرایی در سطوح مختلف صورت بگیرد که از جمله آنها می‌توان به موارد مهم ذیل اشاره کرد: رصد و پایش و تشخیص و شناسایی و هشدار و تعیین وضعیت رصد و پایش دائمی آخرین وضعیت ناقلین و بیماری‌ها در سطوح شهری، استانی، منطقه ای و ملی (مناطق همه گیری) مراقبت حشره شناسی نوبه‌ای (معمول) و تشدید یافته با تله‌گذاری و مراقبت لاروی و پشه بالغ در مبادی ورودی ارزیابی کیفیت و اثربخشی عملیات حذف ناقل مهاجم زیستی (آئدس مهاجم) بررسی مداوم پشه ناقل از لحاظ آلودگی به ویروس انجام نمونه‌گیری انسانی و نظام مراقبت سندرمیک بیماری تعیین وضعیت آلودگی بیماری و مقابله بهداشتی ( سفید- زرد- نارنجی- قرمز) غربالگری و تعاقب بیماری و بیمار و ناقل در محدوده های شهری و استانی و ملی بهسازی و پاکسازی مناطق پر خطر از آب‌های راکد و اقلام اسقاطی و انبارهای ضایعاتی رفع آلودگی مناطق آلوده و عملیات سمپاشی فضایی (مه پاشی) در شعاع 500متری و لاروکشی بهره گیری از ظرفیت‌های فناورانه و فناوری‌های مدرن برای خنثی و عقیم‌سازی ناقلین رفع آلودگی تجهیزات خودرو و محیط با استفاده از ظرفیت‌های آتش‌نشانی‌ها و یگان‌های جنگ نوین نیروهای مسلح دستگاه‌های اجرایی موضوع ماده 5 قانون مدیریت خدمات کشوری و ماده 29 قانون برنامه پنج‌ساله ششم توسعه کشور، سازمان‌های نیروهای مسلح و سایر سازمان‌ها و نهادهای عمومی دولتی و غیردولتی و همه ظرفیت‌های دارای نقش در پدافند زیستی کشور دامنه شمول این طرح قرار گرفته است. در این نظام نامه، برای قریب به 30 دستگاه و نهاد وظایف و تکالیفی درنظر گرفته شده است که می‌بایست عملیاتی شود. بر اساس قانون مصوب مجلس شورای اسلامی، کارگروه (کمیته) دائمی پدافند غیر عامل کشور به ریاست رئیس ستاد کل نیروهای مسلح، بالاترین مرجع تصمیم گیری در حوزه پدافند غیر عامل کشور است که تصمیمات آن با ابلاغ رئیس کارگروه مزبور برای همه دستگاه‌های لشکری، کشوری، بخش دولتی و عمومی غیر دولتی لازم الاجراست و مستنکفان علاوه بر جبران خسارت وارد شده به مجازات موضوع ماده (5٧6) کتاب پنجم قانون مجازات اسلامی (تعزیرات و مجازات های بازدارنده) محکوم می‌شوند و چنانچه خسارتی وارد نشده باشد، برابر قانون رسیدگی به تخلفات اداری با مستنکف رفتار خواهد شد. انتهای پیام/
3109961,عملیات وعده صادق عجز و درماندگی اسرائیل را نمایش گذاشت,۰۴ تير ۱۴۰۳ - ۱۲:۰۵,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم، سردار علی شادمانی معاون هماهنگ‌کننده قرارگاه مرکزی خاتم‌الانبیاء (ص)، در سومین همایش پسشکسوتان لشکر انصارالحسین (ع) با بیان اینکه پیشکسوتان یادگاران دوران مجاهدت‌های سخت و سرمایه‌های گرانبهای نظام هستند و این تجلیل‌ها و برنامه‌ها مورد تاکید رهبر عزیزمان است، اظهار داشت: بر همین اساس، انتظار این است که این سرمایه نیروی انسانی مجاهد که در این همایش حضور یافتند به فرمان مقام عظمای ولایت لبیک گفته و برای محقق شدن فرمان «جهاد تبیین» در سطح خانواده، دوستان، محله و جامعه ایفای نقش کنند. سردار شادمانی در ادامه به تبیین ویژگی‌های اخلاقی حضرت امام خمینی (ره) پرداخت و گفت: روحیه استکبارستیزی منتج از افکار و آرمان‌های انقلابی خمینی کبیر معمار انقلاب اسلامی امروزه به دستاورد‌ها و نتایج خودش رسیده و همان‌طور که حضرت امام (ره) فرمودند «من با اطمینان می‌گویم اسلام ابرقدرت‌ها را به خاک مذلت خواهد نشاند»، مشاهده می‌کنیم هر دو ابرقدرت شرق و غرب از ابرقدرتی خود ساقط شدند. شوروی که در دهه 70 فروپاشید و در ادامه، آمریکا با کاهش رشد اقتصادی و افزایش بدهی خارجی از یک سو و مشکلات و چالش‌های فزاینده ساختاری، سیاسی و اجتماعی از سوی دیگر، در موقعیت ضعف قرار گرفته و هم‌اکنون بدهی دولت آمریکا نسبت به دارایی این کشور در وضعیتی است که خالص ثروت دولت، منفی است. معاون هماهنگ‌کننده قرارگاه مرکزی خاتم‌الانبیاء (ص) افزود: شخصیت امام راحل دارای ابعاد گوناگونی بود و هر از گاهی بُعدی از ابعاد وجود ایشان توسط جانشین خلف‌شان، مقام عظمای ولایت نمایان می‌شود. رهبر معظم انقلاب اسلامی عظمت کار امام (ره) را به ارتباط ایشان با خدا و تهذیب نفس می‌دانند که همه دشمنان داخلی و خارجی او نیز این ویژگی را قبول داشتند و رهبر انقلاب درباره جایگاه امام راحل می‌فرمایند «آن بزرگوار در این دنیای تاریک ظلمانی، مثل یک خورشید، چند صباحی آمد درخشید و رفت، تا مردم بدانند که خورشیدی هم هست. دیگر بعد از ائمه و معصومین، ما و دیگران هم مثل آن آدم سراغ نداریم». وی عنوان کرد: انسان مؤمن در سیر متعالی خویش که با طی مراتب تعالی معنوی، تولدی بعد از تولد می‌یابد، در واقع مؤید به روحی جدید شده که حیات طیبه پرتو آن است. به بیان دیگر، اگر حیات طیبه حیاتی جدید و فوق حیات معمولی و منشأ آثاری بس ارزشمند برای مؤمن است، در حقیقت، مؤمن حائز روح جدیدی شده که از پرتو آن روح، این حیات و آثارش پدیدار شده و با همین دیدگاه است که امام بزرگوار، شهدا و رئیس‌جمهور شهیدمان پس از حیات دنیوی، منشأ آثار و خدمات فراوانی به بشریت هستند و در مقابل، برخی در همین حیات دنیوی‌شان به حیات خبیثه تبدیل شده و منشأ شر هستند؛ مانند رؤسای جمهور آمریکا و سران رژیم صهیونیستی. سردار شادمانی در ادامه به راهبردهای جمهوری اسلامی ایران از بدو پیروزی انقلاب تا به امروز پرداخت و بیان کرد: در زمان شروع جنگ تحمیلی، ما با سلاح و دکترین تکلیف‌گرایی می‌جنگیدیم؛ اما بعد از برکناری غربگرایان و لیبرال‌ها و روی کار آمدن بسیج، دکترین ما تغییر کرد و دکترین ما کسب پیروزی شد. معاون هماهنگ‌کننده قرارگاه مرکزی خاتم‌الانبیاء (ص) با بیان اینکه پس از دفاع مقدس با تدابیر و رهنمود‌های فرمانده معظم کل قوا دکترین جمهوری اسلامی ایران به دکترین بازدارندگی ارتقاء یافت، افزود: بُعد اساسی در بازدارندگی فعال حفظ و ارتقاء توان و امکان وارد آوردن ضربه قاطع و حتمی به بازیگرانی است که به حریم امنیتی جمهوری اسلامی تعرض کنند. وی ادامه داد: بر اساس این دکترین، جمهوری اسلامی ایران به تمامی اصول انسانی و اخلاقی مورد احترام جهانی پایبند بوده و اقدام نظامی را تنها در مقابل تجاوز، اشغالگری و توسعه‌طلبی مجاز می‌داند. علاوه بر این اصل، آنچه که از تجربه ارزشمند انقلاب اسلامی به دست آمد، توجه و تأکید بر امنیت مردم‌پایه است که جزء اصول خدشه‌ناپذیر نظریه دفاعی و امنیتی جمهوری اسلامی ایران به‌شمار می‌رود و برای رسیدن به این دکترین، یک معادله سه وجهی تعریف شده است؛ اول قدرت دفاعی تهاجمی، دوم نیروی قدس سپاه و تشکیل و افزایش قدرت جبهه مقاومت و سوم ثبات سیاسی و امنیتی در داخل. سردار شادمانی با اشاره به جایگاه ایران اسلامی در منطقه و نقش آن در تحولات جهانی خاطرنشان کرد: پیشرفت‌ها و دستاورد‌های جمهوری اسلامی به‌ویژه در عرصه دفاعی، ایران را به قدرتی بزرگ در منطقه تبدیل کرده که در مقابله با دشمنانش دست برتر را دارد. معاون هماهنگ‌کننده قرارگاه مرکزی خاتم‌الانبیاء (ص) افزود: عملیات «وعده صادق» عجز و درماندگی آمریکا و رژیم صهیونیستی را به تصویر کشید، قدرت بازدارندگی ایران را به جهانیان نشان داد و موجب شد که گروه‌های مقاومت با الگوبرداری از ایران، شجاعت بیشتری از خود به نمایش بگذارند و آمریکا و اسرائیل را به خاک مذلت بکشانند. وی همچنین به انتخابات پیش رو اشاره و عنوان کرد: باید با بررسی و تحقیق درباره عملکرد نامزد‌های انتخابات، ببینیم که کدام‌یک از آن‌ها مرد میدان عمل بوده و با انقلاب اسلامی و مقاومت همسو هستند. سردار شادمانی خاطرنشان کرد: فضای سیاسی و انتخاباتی کشور روشن است و بایستی مردم کسی را به ریاست‌جمهوری برگزینند که بتواند این راه را که راه سرخ امام حسین (ع) و شهیدان است، طی کند. انتهای پیام/
3109791,حرکت پرشتاب قوه قضائیه برای تامین امنیت روحی و روانی مردم,۰۴ تير ۱۴۰۳ - ۰۹:۵۱,https://newsmedia.tasnimnews.com/Tasnim/Uploaded/Image/1403/04/04/1403040409443899230380214.jpg,به گزارش گروه دفاعیخبرگزاری تسنیم، امیر سرلشکر موسوی فرمانده کل ارتش با صدور پیامی هفته قوه قضاییه را به حجت الاسلام والمسلمین غلامحسین محسنی اژه‌ای، تبریک گفت. متن این پیام به شرح زیر است: بسم الله الرحمن الرحیم برادر ارجمند حضرت حجت الاسلام و المسلمین آقای غلامحسین محسنی اژه‌ای ریاست محترم  قوه قضاییه سلام علیکم هفته قوه قضاییه فرصت مغتنمی برای نکوداشت و تبیین خدمات یکی از مهمترین ارکان نظام اسلامی است. قوه قضاییهِ مردمی به برکت وجود گرانمایه شهیدان عزیز، آیت الله دکتر بهشتی و آیت الله دکتر رییسی و پیشگامان، جهادگران و قضّاتِ مانوس با ارزش‌ها و سیره اخلاقی و رفتاری آن شهیدان، حرکت پرشتاب برای اقامه عدل و احیای حقوق عامه و تامین امنیت روحی و روانی مردم را درپیش گرفته است. این ایام را که با عید فرخنده و بزرگ غدیرمتبرک شده به حضرتعالی، روسا، مسئولان، قضّات و کارکنان شریف مراجع و مراکز ستادی و صفِ قوه قضاییه که با تمسک به آیات الهی و روایات معصومین علیهم السلام، همواره صداقت، قاطعیت، شجاعت و انصاف را در حل و فصل مسائل مردم برای تحقق عدالت در اندیشه دارید، تبریک عرض می کنم. از خدای عادل، توفیقات روزافزون آن مجموعه دادگستر را در پرتو عنایات حضرت ولی عصر (عج الله تعالی فرجه الشریف) و رهنمودهای آینده ساز رهبر معظم انقلاب اسلامی (مدظله‌العالی) مسئلت دارم. انتهای پیام/
3109129,تاکید سرلشکرباقری بر افزایش حضور بانوان در سطوح دفاع و امنیت,۰۳ تير ۱۴۰۳ - ۱۰:۱۸,https://newsmedia.tasnimnews.com/Tasnim/Uploaded/Image/1403/04/03/1403040310163243330371514.jpg,به گزارش گروه دفاعیخبرگزاری تسنیم، سردار سرلشکر محمد باقری رئیس ستاد کل نیروهای مسلح با جمعی از بانوان نماینده مجلس و فعالان فرهنگی و رسانه‌ای دیدار و گفت‌وگو کرد. رئیس ستاد کل نیروهای مسلح پس از استماع دیدگاه‌ها و نظرات، ضمن ابراز خرسندی از حضور بانوان نماینده مجلس و بانوان فعال فرهنگی و رسانه‌ای در ستاد کل و تبریک اعیاد قربان و غدیر، جایگاه زنان را در پیشبرد روند رشد کشور فزاینده دانست و تاکید کرد: رشد چشمگیر حضور زنان در مقاطع تحصیلات عالیه دانشگاهی کشور و تصدی مسئولیت‌های کلیدی در حوزه‌های مختلف، مؤید نگاه راهبردی امامین انقلاب به بانوان است. سرلشکر باقری بر روشنگری نقش سازنده زنان برای ارکان حاکمیت توسط بانوان نماینده مجلس و فعالان فرهنگی تاکید و تصریح کرد: شما بانوان فرهیخته به عنوان مشاوران اصلی نظام در حوزه زنان باید نقشه راه، راهبردها و راهکارهای اجرایی افزایش سهم بانوان در تمام سطوح حکمرانی کشور  را تدوین و ارائه کنید. وی ادامه داد: حصول این هدف مستلزم کار گسترده  تحقیقاتی و پژوهشی در مجامع دانشگاهی و اندیشه‌ورزی است. رئیس ستاد کل نیروهای مسلح مشارکت فعال زنان کشور در جامعه‌پردازی، تمدن‌سازی، افزایش ساختار قدرت کشور، افزایش وفاق ملّی، توسعه فرهنگی، حوزه دفاع و امنیت ملی بر اساس بیانیه گام دوم انقلاب را حائز اهمیت دانست و آمادگی دانشگاه‌ها و پژوهشکده‌های نیروهای مسلح برای تحقیق و پژوهش در این حوزه را اعلام کرد. بررسی نقش نهادهای کشوری و لشکری در واکاوی میزان توفیقات و ناکامی‌ها، بخصوص در حوزه بسیج بانوان از دیگر مباحثی بود که در جلسه رئیس ستاد کل نیروهای مسلح با بانوان نماینده مطرح شد. سرلشکر باقری همچنین نسبت به افزایش سهم بانوان در مدیریت کشور از پائین‌ترین سطوح تا مناصب عالی نظام جمهوری اسلامی ایران تاکید کرد. رئیس ستاد کل نیروهای مسلح در پایان این دیدار از بانوان نماینده و فعالان فرهنگی حاضر در نشست درخواست کرد تا راهکارهای افزایش حضور بانوان در سطوح مختلف حوزه دفاع و امنیت را در دستور کار قرار دهند. انتهای پیام/
3108758,افتتاح پروژه ۸۳۹واحدی منازل سازمانی نیروی زمینی ارتش,۰۲ تير ۱۴۰۳ - ۱۶:۰۲,https://newsmedia.tasnimnews.com/Tasnim/Uploaded/Image/1403/04/02/140304021601466930365474.jpeg,به گزارش گروه دفاعیخبرگزاری تسنیم، آیین افتتاح پروژه 839واحدی منازل سازمانی نیروی زمینی ارتش جمهوری اسلامی ایران امروز شنبه با حضور امیر سرلشکر سیدعبدالرحیم موسوی فرمانده‌کل ارتش، امیر کیومرث حیدری فرمانده نیروی زمینی ارتش، علی‌محمد قادری رئیس سازمان بهزیستی و جمعی از مقامات لشکری و کشوری در شهر‌های تهران، کاشان، شیراز، کرمانشاه، تربت‌حیدریه و همچنین مرکز نگهداری و توانبخشی بیماران ذهنی، حرکتی و جسمی 100تختخوابی باران رحمت برگزار شد. امیر حیدری، فرمانده نیروی زمینی ارتش در این برنامه ضمن تبریک به‌مناسبت دهه ولایت و امامت، به اهمیت مدیریت جهادی در پیشبرد امور اشاره کرد و اظهار داشت: امیر سرلشکر موسوی، فرمانده‌کل ارتش نماد و الگوی مدیریت جهادی هستند که در این سال‌ها در عرصه‌ها و سطوح مختلف، این مدیریت جهادی را عینیت بخشیدند. حیدری مدیریت جهادی را به‌معنای دست و پنجه نرم کردن با مشکلات دانست و افزود: با عنایت خداوند و در راستای اجرای فرامین رهبری معظم انقلاب (مدّ ظلّه العالی)، ساخت 23 هزار واحد سازمانی در دستور کار قرار گرفت که از این میزان، تاکنون بیش از 12 هزار واحد افتتاح شده است. فرمانده نیروی زمینی ارتش گفت: امروز در شهر‌های مختلف کشور بیش از 17 هزار واحد مسکونی از سوی این نیرو در حال ساخت است و از این میزان، امروز 839 واحد را افتتاح می‌کنیم که 309 واحدِ آن در تهران و باقی در شهر‌های دیگر است. انتهای پیام/+
3107875,بهره‌گیری از شناورهای حاج قاسم و ابومهدی در راهیان نور,۳۱ خرداد ۱۴۰۳ - ۱۹:۵۱,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم، سردار علیرضا تنگسیری فرمانده نیروی دریایی سپاه در یکصدو‌بیست و ششمین جلسه شورای سیاست‌گذاری راهیان نور کشور که در موزه ملی انقلاب اسلامی و دفاع مقدس برگزار شد، با بیان اینکه از سال 1390 کار راهیان نور را در نیروی دریایی سپاه شروع کردیم، اظهار داشت: در دریا به‌خاطر اینکه برادران‌مان در ارتش و سپاه شهدای مظلومی تقدیم کرده‌اند، موضوع راهیان نور پیگیری شد تا این مسائل مغفول مانده برای نسل آینده تبیین شود. فرمانده نیروی دریایی سپاه با بیان اینکه راهیان نور دریایی در سه استان راه‌اندازی شده است، گفت: در استان هرمزگان به‌واسطه‌ی شهدایی که در ارتش و سپاه تقدیم شده است، این موضوع پیگیری شد. ما به‌تنهایی در جزیره لارک 24 شهید چترباز تقدیم کرده‌ایم که بسیاری از جوانان ما از این اتفاقات بی‌اطلاع هستند. ما شهدایی را از نیروی دریایی ارتش، سپاه و فراجا داریم، لذا این اتفاق را در استان هرمزگان راه‌اندازی کردیم و مورد استقبال بسیار خوبی قرار گرفته است. وی عنوان کرد: حضور مردم در یادمان‌های دریایی راهیان نور هدفمند صورت می‌گیرد و در نهایت نظرسنجی از زائران انجام می‌شود که خیلی مورد استقبال است. ما امسال در یادمان والفجر 8 به‌تنهایی میزبان بیش از 205 هزار زائر بودیم و 95 هزار 923 نفر را سوار شناور کرده‌ایم. اساتید و روحانیت اقشار هدف ما در اردو‌های راهیان نور دریایی هستند به‌خاطر همین این عزیزان را با مناطق مختلف دریا آشنا می‌کنیم. سردار تنگسیری ادامه داد: ما این اقدامات را در بوشهر هم انجام داده‌ایم؛ جزایر ما در بوشهر به تعداد روز‌های دفاع مقدس بمباران شده‌اند و حملات زیادی را در جزیر خارک شاهد بوده‌ایم؛ لذا در موضوع راهیان نور از این مناطق نیز استقبال‌های خوبی صورت گرفته است. در خوزستان نیز هورالهویزه را در جریان عملیات خیبر طراحی کردیم و منطقه 4 نیروی دریایی را درگیر این اقدام کردیم تا دانش‌آموزان و دانشجویان را با این اقدامات آشنا کنند. در یادمان والفجر 8 نیز چنین اقداماتی ترتیب داده شد؛ در این یادمان به‌خاطر اینکه قدم‌گاه شهداست، سرمایه‌گذاری خوبی صورت گرفت. فرمانده نیروی دریایی سپاه با بیان اینکه مردم منطقه راهیان نور باید احساس کنند، شهدا برای آنها نعمت به‌همراه دارند، گفت: ایجاد یک بازارچه در مناطق راهیان نور آغاز شده است تا مردم این منطقه از فوائد حضور زائرین بهره‌مند شوند؛ لذا در اجرای یک طرح 200 خانواده منطقه را درگیر یک بازارچه دائمی می‌کنیم. المان یادمان والفجر 8 بازسازی شد و اقدامات زیرساختی و عمرانی خوبی در این مکان انجام شد. همچنین شناور حاج قاسم سلیمانی که یک پدیده در امر شناورهاست و شناور ابومهدی المهندس به ظرفیت راهیان نور اضافه می‌شود تا دانشجویان بتوانند از اروند بازدید کنند و در جریان ابعاد عملیات‌های آبی ما قرار گیرند. وی با تاکید براینکه اگر در موضوع دفاع مقدس و راهیان نور خالصانه ورود کنیم، خداوند به اقدام ما برکت خواهد داد، تصریح کرد: ارتش و سپاه و تمام نیرو‌های دیگری که در جریان دوران دفاع مقدس حضور داشته‌اند باید روایت از فعالیت خودشان را داشته باشند. اگر با این نگاه که همه نیرو‌های ما در دفاع مقدس حضور داشته‌اند، نگاه کنیم حتما خداوند به کار ما برکت خواهد داد. انتهای پیام/
3106963,سلامی: توانسته‌ایم اقتدار خود را بر دشمن تحمیل کنیم,۳۰ خرداد ۱۴۰۳ - ۱۲:۰۴,https://newsmedia.tasnimnews.com/Tasnim/Uploaded/Image/1402/12/21/1402122110423685929594224.jpg,"به گزارش خبرنگار دفاعیخبرگزاری تسنیم،‌ سردار سرلشکر حسین سلامی فرمانده‌کل سپاه پاسداران انقلاب اسلامی در مراسم روز ملی بسیج اساتید طی سخنانی اظهار داشت: اساتید پرورش‌دهندگان روح جوانان ما برای به‌عهده گرفتن رسالت‌های بزرگ برای ساختن بنایی عظیم از یک تمدن جدید در جهان به‌نام اسلام هستند. وی افزود: هویت هر جامعه‌ای به قوت جوانان و اندیشمندان آن بستگی دارد. جوامعی رشدیافته و اهل‌کمال هستند که جوانان آن حامل فضیلت‌ها و دل‌های مستحکم و ایمان‌های قوی و صاحب اندیشه و خلاقیت و دانش باشند و این مسئولیت سنگینی است که به عهده اساتید معظم ما در مجموعه‌های دانشگاهی کشور گذاشته شده است. سردار سلامی ادامه داد: ما بدون قرار گرفتن در ترازهای رفیع دانش و بدون پرورش‌یافتگی در فضای روح و معنا نمی‌توانیم یک کشور باعظمت و مستقل و الگویی مجسم برای جهان بشریت باشیم. رسالت و فلسفه اصلی انقلاب ما تغییر شعائر جهانی است، تغییر نظام معنوی جهان بر اساس ارزش‌ها و فضائل الهی است. فرمانده‌کل سپاه عنوان کرد: ما می‌خواهیم مفاهیم بزرگی مانند کرامت اخلاقی و انسانی بخش مهم هویت کشور، نظام و ملت ما باشد. ما می‌خواهیم پرچمدار آزادسازی جهان مستضعفان از اسارت و بردگی برده‌داران مدرن باشیم. ما می‌خواهیم نقطه مرکزی جوشش الهام و آگاهی برای انسانهای عالم باشیم. وی با بیان اینکه ""ما معتقد به کرامت انسان هستیم."" گفت: کرامت هیچ ملتی را در معرض آسیب قرار نمی‌دهیم، انقلاب ما برای ترویج همین مفاهیم و تغییر در همین معانی آغاز شد، انقلابی که توانست در جغرافیای سیاسی عالم و در آرایش نظم‌یافته و صلب حاکم بر دوران وقوع خود تأثیر شگفت‌انگیزی به‌جای بگذارد و مبدأ تحولات عظیم در عالم شود. سردار سلامی ادامه داد: قدرت‌های شیطانی فکر کردند به این ترتیب فضای تنفس قدرتها به‌مرور تنگ خواهد شد و اضلاع جدیدی به هندسه قدرت جهانی افزوده خواهد شد و بشریت در آستانه یک قیام جهانی برای به‌دست آوردن مجد و عظمت خود قرار خواهد گرفت. ما به‌مرور با تصاعد حوزه‌های درگیری مواجه شده‌ایم و جهان قدرتمند با تمام استعداد و ظرفیت خود به جنگ با این انقلاب آمد و در هر مقطعی از یکی از راهبردهای خود استفاده کرد. دفاع مقدس نمونه‌ای از یک واکنش نظام‌یافته بر منطق یک راهبرد خطرناک بود که می‌خواست ما را در همان ابتدای تولد با بحرانهای چالش‌انگیز ما را به بی‌تعادلی بازگشت‌ناپذیر سوق دهد و کنترل ملت ایران را در مهار خود بگیرد و حفره ایجادشده در نظم آن روز جهان را ترمیم کند. فرمانده‌کل سپاه گفت: بعد از آن‌همه راهبردهای آزموده‌شده دشمن به صحنه آمدند و ما در همه مقاطع این چهار دهه با همه این سیاست‌ها مستقیماً درگیر بوده‌ایم، اما امروز به نقطه‌ای رسیده‌ایم که به‌عنوان نقطه مرکزی تلاقی همه سیاست‌ها و راهبردهای قدرت دشمن قرار گرفته‌ایم. دشمن تمام ارکان نظام و انقلاب را همزمان مورد هدف قرار داده است و همه بردارهای تهدید در یک نقطه همگرا شده‌اند، این هم‌افزایی و فشار حداکثری دشمن ما را در موقعیتی استثنایی قرار داده است و شما در قلب این شرایط خطیر زندگی می‌کنید و این یک مواجهه همه‌جانبه جدیدی است. سردار سلامی ابراز کرد: به‌فضل الهی ظرفیت‌های انقلاب شکوهمند ما تحت هدایت‌های ژرف‌اندیشانه و مبتنی بر حکمت و آموزه‌های وحیانی که توسط رهبر انقلاب صورت می‌گیرد و با تکیه بر ملتی که ظرفیت مواجه‌شدن با این فشارها را آزموده است، توانسته‌ایم تمام این جهات مختلف فشار را مستهلک و میرا کنیم و اقتدار باشکوه یک ملت را بر یک جهان دشمن آرایش‌یافته تحمیل کنیم. سردار سلامی تصریح کرد:‌ اگر می‌بینید در اوج مقابله، امنیت دارید یعنی صاحب قدرت هستید. دکترین دشمن مبتنی بر نیرو و ضربه قاطع در نقطه قطعی است. دشمن ما از کشتن کودکان بیگناه ابایی ندارد. دشمن ما اگر بفهمد شما می‌توانید از فضای تحریم او عبور کنید شما  را محاصره می‌کند و اگر می‌بینید در این کشور تحریم بی‌اثر شده است به این دلیل است که شما صاحب قدرت هستید. کشتی‌های ما را گرفتند کشتی‌هایشان را گرفتیم، می‌خواستند کشتی‌های نفت ما را که در مسیر ونزوئلا بودند، بگیرند به‌محض اجرای رزمایش مقابل چشمانشان منصرف شدند. بخشی از کشتی‌های ما در دریا را زدند وقتی کشتی‌هایشان زده شد فهمیدند با این کشور نمی‌توان درگیر شد. وی عنوان کرد: این‌که شما امروز صادرات و وارداتتان با امنیت کامل صورت می‌گیرد به‌دلیل قدرت شما است و در این موضوع فرقی بین ترامپ و بایدن نیست. ما در زمان ترامپ به عین‌الاسد حمله کردیم و گلوبال هاوک را زدیم، متوجه شدند اگر بخواهند مقابل ایران بایستند ایران با تأثیری که بر اقتصاد جهانی دارد می‌تواند جهان را تحت‌تأثیر حرکات خود قرار دهد. امکان و فضایی برای بیان برخی اقدامات ما نیست ولی دشمن از آنها آگاه است. فرمانده‌کل سپاه گفت: رهبر انقلاب در قلب همه این مخاطرت سنگین ایستاد و کشور را به پیش می‌برد. تصویری که امروز از کشور ما وجود دارد تصویر یک کشور تحریم‌شده نیست و همه اجزا و ارکان یک نظام بدون تأثیرپذیری از  سیاست بیگانگان بر اقتدار آن افزوده می‌شود. شرکت‌های خارجی از ایران قهر کردند و رفتند، اما امروز آیا صنعت نفت ما به آنها وابسته است؟ چه‌کسانی ستاره‌های خلیج فارس را ساختند و فازهای پارس جنوبی را به ستارگانی روی زمین بدل کردند. ما به‌عنوان سپاه در قرارگاه سازندگی‌مان 360 طرح ملی را در دست اجرا داریم و 100 طرح در نوبت افتتاح قرار دارند. من به رئیس جمهور شهید گفتم؛ ""شما می‌توانید 130 هفته متوالی طرح‌های عظیم ملی را رونمایی کنید"". سردار سلامی عنوان کرد: در کرونا مشاهده کردید آمریکا در فرودگاه‌ها از فرانسه ماسک می‌دزدید اما ما بهتر از کشورهای پیشرفته جهان کرونا را مدیریت کردیم. می‌خواستند پنجره‌های دیپلماسی را روی ما ببندند اما نتوانستند و کسانی که پرچمدار انزوای ما بودند به میدان تعامل با ما آمدند. در جهانی که فقط قدرت مفهوم دارد وقتی اعتبار قدرت شما به‌رسمیت شناخته می‌شود دشمن اراده قدرت شما را به‌رسمیت می‌شناسد. انتهای پیام/+"
3106824,به زودی تجهیزات جدیدی به نیروی دریایی ارتش الحاق می‌شود,۳۰ خرداد ۱۴۰۳ - ۰۹:۴۰,https://newsmedia.tasnimnews.com/Tasnim/Uploaded/Image/1400/09/28/1400092811591635724304114.jpg,به گزارش گروه دفاعیخبرگزاری تسنیم، امیر دریادار شهرام ایرانی فرمانده نیروی دریایی ارتش در مرکز آماد و پشتیبانی این نیرو در سیرجان گفت: ما در حوزه‌های عملیاتی پیشرفت‍های خوبی را در نیروی دریایی داشته‌ایم و در حوزه‌های عملیاتی الحاق‍هایی را در پیش داریم که همچنان ما را در نقطه اقتدار و پیشرفت نگه خواهد داشت. دریادار ایرانی با بیان اینکه به زودی شاهد الحاق‌هایی در حوزه دریایی خواهیم بود و حضور موثر در همه اقیانوس‌ها نیز در دستور و الولویت کار ما قرار دارد، تاکید کرد: موفقیت‌های ما موفقیت‌های مردم و کشور است؛ چرا که نیروی دریایی ویترین کشور در صحنه بین‌المللی است. فرمانده نیروی دریایی ارتش ادامه داد: نیروی دریایی ارتش در حوزه پهپادی، به پهپادهای پیشرفته دست یافته که این موضوع ارتقای توان رزم نیروی دریایی در حوزه پهپادی را افزایش داده است. وی در ادامه با اشاره به انتخابات ریاست جمهوری، تصریح کرد: انتخابات عرصه حضور مقتدرانه ملت ایران است و یکی از عرصه‌هایی که ملت عزیز ایران همیشه با اقتدار در آن حضور پیدا کردند و این بار نیز باشکوه تر از همیشه انتخابات ریاست جمهوری برگزار خواهد شد. انتهای پیام/
3106537,بازدید هیات دانشگاه دفاع ملی چین از دافوس ارتش,۲۹ خرداد ۱۴۰۳ - ۱۶:۳۱,https://newsmedia.tasnimnews.com/Tasnim/Uploaded/Image/1403/03/29/1403032916172964930335944.jpeg,به گزارش گروه دفاعیخبرگزاری تسنیم،‌ هیات عالی رتبه دانشگاه دفاع ملی ارتش خلق چین به سرپرستی سرلشکر وو فنگ مینگ، رییس دانشکده مدیریت نظامی این دانشگاه به منظور آشنایی و بازدید از ظرفیت های علمی، آموزشی و پژوهشی دانشگاه فرماندهی و ستاد ارتش صبح امروز (سه شنبه) از این دانشگاه بازدید کردند. امیر سرتیپ حسین ولیوند زمانی، فرمانده دانشگاه فرماندهی و ستاد ارتش در این دیدار ضمن خیر مقدم با اشاره به دوستی دیرینه بین کشور ایران و چین گفت: پس از انقلاب اسلامی و در هشت سال دفاع مقدس دوستی ایران و چین و علی الخصوص در سال های اخیر بسیار قابل توجه بوده است و ما تمایل داریم در عرصه های دفاعی و نظامی نیز روابط دوجانبه بیش از پیش توسعه یابد. فرمانده دانشگاه فرماندهی و ستاد ارتش با اشاره به پیشینه دانشگاه جنگ گفت: دافوس قدیمی ترین دانشگاه کشورمان است که بیش از 90 سال سابقه دارد و ما در مقاطع کارشناسی ارشد و دکتری در سه سطح تاکتیک، عملیات و راهبرد دانشجویان را آموزش می دهیم و فارغ التحصیلان دانشگاه در رده های میانی به بالا در ارتش و نیروهای مسلح جمهوری اسلامی ایران مشغول به خدمت می شوند. فرمانده دافوس ارتش در ادامه ضمن ارائه توضیحاتی در خصوص  اقدامات آموزشی و پژوهشی این دانشگاه، گفت: دانشگاه فرماندهی و ستاد ارتش در حوزه تعلیم افسران ارتش و سایر نیروهای مسلح در سطوح مختلف دارای اندوخته‌های علمی قابل توجهی است و در حوزه آموزش و پژوهش نیز از قابلیت‌های ارزشمند و به روزی برخوردار است و در این مسیر علاوه بر اساتید جوان از اساتید پیشکسوت نیز استفاده می کند. وی خاطرنشان کرد: این دانشگاه ظرفیت لازم جهت برگزاری دوره‌های آموزش زبان فارسی برای دانشجویان اعزامی از چین را دارد و علاقه مندیم که در خصوص تبادل دانشجو بین دو کشور برنامه ریزی و اقدام نماییم. سرلشکر  وو فنگ مینگ، رییس هیات اعزامی دانشگاه دفاع ملی چین نیز از حضور در ایران ابراز خرسندی کرد و گفت: از تعاملات آموزشی و پژوهشی فی مابین دو کشور در حوزه دفاعی و نظامی استقبال می کنیم و  آمادگی کامل داریم که این ارتباطات گسترش یابد. وی همچنین افزود: حضور در ایران و بازدید از دانشگاه فرماندهی و ستاد ارتش برای ما از اهمیت ویژه ای برخوردار است و قطعا این بازدید در راستای توسعه روابط دو کشور در حوزه های دفاعی و امنیتی بسیار تاثیرگذار خواهد بود. در ادامه تعدادی از نمایندگان اعزامی دانشگاه دفاع ملی چین سوالات خود را در خصوص شرایط حضور در دافوس ارتش و مسائل آموزشی و پژوهشی این دانشگاه مطرح کرده و امیر سرتیپ ولیوند نیز پاسخ مقتضی را ارائه کرد. در پایان هیات اعزامی از دانشگاه دفاع ملی چین از دستاوردهای علمی و پژوهشی دافوس، مرکز بازی جنگ، موزه جنگ و اماکن آموزشی این دانشگاه بازدید کردند. انتهای پیام/
3106244,سلامی: شهید امیرعبداللهیان دیپلماسی مقاومت را به‌خوبی می‌شناخت,۲۹ خرداد ۱۴۰۳ - ۱۱:۳۱,https://newsmedia.tasnimnews.com/Tasnim/Uploaded/Image/1403/03/29/1403032911304816530332754.jpg,"به گزارش گروه دفاعیخبرگزاری تسنیم، سردار سرلشکر حسین سلامی فرمانده‌کل سپاه پاسداران انقلاب اسلامی با حضور در منزل شهید امیرعبداللهیان وزیر امور خارجه فقید کشورمان، با خانواده وی دیدار و گفت‌‎وگو کرد. سرلشکر سلامی با اشاره به ویژگی‌های شخصیتی وزیر شهید حسین امیرعبداللهیان اظهار کرد: ایشان شخصیت بسیار کاملی داشتند و نبوغ فکری، دانش سیاسی و مهارت دیپلماسی از ویژگی‌های این وزیر شهید بود. وی با بیان اینکه دیپلماسی ترکیبی از هنر، مهارت، دانش و شخصیت است، افزود: شهید امیرعبداللهیان همه ویژگی‌های متناسب در حوزه دیپلماسی را داشت، یعنی در هر هیئتی با هر مقامی و در هر موقعیتی قرار می‌گرفت، دقیقاً با زبان و ادبیات لازم و متناسب با طرف مقابل خود برخورد می‌کرد، به‌عنوان مثال اگر مقابل قدرت‌ها قرار می‌گرفت با زبان اقتدار و اگر با ضعفا روبه‌رو می‌شد، با زبان حمایت و پشتیبانی سخن می‌گفت. فرمانده‌کل سپاه با اشاره به علاقه‌مندی وافر خود به شهید «امیرعبداللهیان» گفت: من با ایشان در جلسات شورای‌عالی امنیت ملی کنار یکدیگر می‌نشستیم و علاقه زیادی به این وزیر شهید داشتم. در سال‌هایی که ایشان وزیر امور خارجه بودند از نزدیک با ایشان و وزارت امور خارجه در ارتباط بودیم. یکی از ویژگی‌های مثبت او این بود که دیپلماسی کلاسیک و متعارف و از سوی دیگر دیپلماسی مقاومت را نیز به‌خوبی می‌شناخت و آن را راهبری می‌کرد. سرلشکر سلامی ابراز کرد: در حوزه دیپلماسی ترکیب کردن نجابت، اخلاق، مهارت و اقتدار بسیار مشکل است چرا که عموماً دنیای سیاست به‌خلاف دنیای نظامی، بسیار رمزآلود و پیچیده است، بنابراین در این عرصه باید قدرت بازی‌خوانی بالایی داشته باشید تا بتوانید دشمن و دوست خود را به‌خوبی بشناسید و از سوی دیگر با قدرت اقناع و چانه‌زنی بالا بتوانید منافع ملی را نیز حفظ کنید، شهید امیرعبداللهیان چنین بود. وی با بیان اینکه ""حتی دشمنان ما به صداقت ایشان باور داشتند.""، ادامه داد: به همین دلیل نیز حرف‌های ایشان نافذ بود، همچنین شهید امیرعبداللهیان بسیار شجاع بود و از  شجاعت فردی و سیاسی بهره می‌برد، به‌عنوان مثال از اینکه به کشورهایی مانند لبنان و سوریه برود و اینکه از ناحیه دشمنان اتفاقی برای او بیفتد، ترس و واهمه‌ای نداشت و از سوی دیگر شجاعت سیاسی بالایی در شخصیت شهید امیرعبداللهیان وجود داشت که با همه افراد جبهه مقاومت دیدار و از مواضع انقلابی قاطعانه صحبت می‌کرد، در حالی که در عالم دیپلماسی گاهی صحبت‌های انقلابی کردن، سخت است، چرا که دیپلمات‌ها عموماً باید با قواعد و پروتکل‌های بین‌المللی صحبت کنند اما ایشان همواره فراتر از استانداردها عمل می‌کرد و قواعد انقلاب را در عالم سیاست به‌کار می‌برد. فرمانده‌کل سپاه راجع به ادب، خضوع و تواضع به‌عنوان دیگر ویژگی‌ها و محاسن بارز شهید امیرعبداللهیان خاطرنشان کرد: این ویژگی‌ها از ایشان شخصیت ممتازی ساخته بود و جزو شخصیت‌های پرافتخار و تاریخ‌ساز کشور ما محسوب می‌شد. سرلشکر سلامی با اشاره به نقش‌آفرینی‌های شهید امیرعبداللهیان در حمایت از جبهه مقاومت و ارتباط قوی با آن قبل از صدارت در وزارت امور خارجه، گفت: به‌عنوان مثال در مراسم بزرگداشت و ترحیم شهید الله‌دادی که در لبنان به شهادت رسیده بودند، زمانی که من سخنرانی داشتم، شهید امیرعبداللهیان کنار شهید حاج قاسم سلیمانی در ورودی این مراسم ایستاده بودند که نشان می‌دهد ایشان تا چه‌اندازه به جبهه مقاومت نزدیک بود. وی با تأکید بر اینکه هیچ چیز غیر از شهادت، نمی‌توانست بزرگی شخصیت شهید رئیسی و امیرعبداللهیان را نشان دهد، اضافه کرد: به‌هرحال انسان دیر یا زود این دنیا را ترک می‌کند اما وقتی با این شکوه و عظمت، یک ملت برای آن‌ها اشک می‌ریزد و یک دنیا به‌احترام آن‌ها بلند می‌شود، نشان می‌دهد آن‌ها چه شخصیت والایی داشتند. فرمانده‌کل سپاه با یادآوری این نکته که ""برخی به‌دنبال آن بودند تا در دنیا ما را منزوی کنند.""، خاطرنشان کرد: این شهادت‌ها آن‌قدر عظیم و مؤثر است که اراده‌های ناپاک و شوم را به‌زودی و به‌سرعت می‌شکند و همه را به کرنش وادار می‌کند و رفتارها را تغییر می‌دهد. انتهای پیام/+"
3105279,۳۰نفر ازعوامل عملیات تروریستی درسیستان‌وبلوچستان خارجی بودند,۲۷ خرداد ۱۴۰۳ - ۱۲:۰۱,https://newsmedia.tasnimnews.com/Tasnim/Uploaded/Image/1400/11/04/1400110412223540624604384.jpg,به گزارش گروه دفاعیخبرگزاری تسنیم، سردار محمد پاکپور فرمانده نیروی زمینی سپاه در گردهمایی سراسری مسئولان و مدیران دفاتر نمایندگی ولی فقیه در این نیرو گفت: سلسله اقدامات آشکار و پنهانی در نیروی زمینی سپاه جریان دارد که تاکنون بسیاری از تهدیدات را در نطفه خفه کرده است. وی به نقش مهم و موثر نیروی زمینی سپاه در جغرافیای وسیع کشور برای صیانت از آرامش و امنیت مردم اشاره کرد و افزود: اگر چه بسیاری از دسیسه‌های تروریستی و ضد امنیتی دشمن شناسایی و خنثی شده است اما دشمن پس از هر شکست و ناکامی، نقشه‌های تروریستی تازه‌ای طراحی کرده است. سردار پاکپور خاطرنشان کرد: در اهمیت اقدامات جاری نیروی زمینی سپاه همین بس که اگر برخی طراحی‌های تروریستی دشمن شناسایی و منهدم نمی‌شد، آسیب‌های سنگین و گسترده‌ای را متوجه امنیت مردم می‌کرد و تلفات انسانی زیادی به بار می‌آورد. وی در ادامه به بهره گیری سرویس‌های دشمن از ظرفیت گروهک‌های تروریستی، داعشی، سلفی و... در منطقه اشاره کرد و افزود: سرویس‌های دشمن تولید و طراحی اقدامات تروریستی و تجهیز و تدارک و هدایت و سازماندهی تروریست‌ها را بر عهده دارند. فرمانده نیروی زمینی سپاه گفت: در برخی از کشورهای خارجی، بنگاه‌های پرورش تروریست و خرابکار ایجاد شده و عامل جنایت آفرین پرورش داده می‌شود و جالب است بدانید که این تروریستها برای اقدامات تروریستی اجاره داده می‌شوند که البته برخی از این بنگاه‌ها در برخی کشورهای همجوار نیز رهگیری و شناسایی شده است. وی افزود: جالب است بدانید در سلسله اقدامات تروریستی که چندی پیش در استان سیستان و بلوچستان انجام شد 30 نفر از عوامل تروریستی بکارگیری شده تربیت یافته با افکار و آموزه‌های داعشی و سلفی، هویتی کاملا خارجی داشتند.  انتهای پیام/
3105048,"پیام سرلشکر باقری به مناسبت سالروز تاسیس ""جهاد سازندگی""",۲۷ خرداد ۱۴۰۳ - ۰۸:۳۷,https://newsmedia.tasnimnews.com/Tasnim/Uploaded/Image/1402/07/16/1402071611183733528517884.jpg,"به گزارش گروه دفاعیخبرگزاری تسنیم، سردار سرلشکر محمد باقری رئیس ستادکل نیروهای مسلح به مناسبت سالروز تاسیس ""جهاد سازندگی"" پیامی صادر کرد که به شرح ذیل است. بسم الله الرحمن الرحیم 27 خردادماه، سالروز صدور فرمان تاریخی حضرت امام خمینی(ره) مبنی بر تاسیس ""جهاد سازندگی"" که یادآور مجاهدت‌های ""سنگرسازان بی‌سنگر"" در سال‌های افتخارآمیز دفاع مقدس است را به پیشکسوتان و یکایک جهادگران جهاد سازندگی تبریک و تهنیت می‌گویم. حافظه تاریخی ملت ایران به‌ویژه اقشار محروم گواهی می‌دهد نهاد مقدس جهاد سازندگی با جوشش از بطن انقلاب اسلامی از همان روزهای نخستین استقرار نظام مقدس جمهوری اسلامی ایران پای به عرصه‌های خدمت و پاسخ به نیازهای آنی و حیاتی مردم به ویژه در مناطق دور افتاده گذاشت و بسترها و بنیان‌های رشد و سازندگی روستاها و زندگی توام با عزت، رفاه و آرامش آنان که از تحقیر و عقب ماندگی دوران ستم‌شاهی رنج می‌بردند را فراهم آورد. جهادگران گمنام و بی‌نشان با خدمت بی‌منت خود در میدان‌های محرومیت‌زدایی و بهبود وضع زندگی روستاها و مناطق عشایری با توسعه کشاورزی، دامداری و صنایع روستایی به‌تدریج ابعاد گسترده ویرانی‌ها و محرومیت‌های بر جای مانده از دوران حاکمیت رژیم پهلوی را جبران و با جلب رضایتمندی آنان لبخند را بر سیمای روستاییان عزیز نشاند. جهاد سازندگی با همت جهادی و انقلابی خالصانه و صادقانه خود بذر انقلاب را در دل محروم‌ترین و مستضعف‌ترین قشر جامعه یعنی روستاییان عزیز کاشت و باور امام عظیم‌الشأن راحل به توانایی ملت برای دستیابی به خودکفایی و طی کردن پله‌های پیشرفت و ترقی را به حقیقت بزرگ و انکارناپذیر عصر تبدیل کرد. یاد و نام حماسه سازی‌های ماندگار و افتخارآمیز تاریخی و الهام بخش شهیدان جهاد سازندگی را گرامی می‌داریم و از خدای قادر متعال برای آحاد پیشکسوتان و یادگاران این نهاد مقدس و مبارک صحت، سلامتی، عزت، سربلندی و توفیق ادامه خدمت به نظام مقدس جمهوری اسلامی ایران و فریضه جهاد و خدمت رسانی در ""میدان سازندگی، آبادانی و پیشرفت کشور"" را مسئلت می‌جویم. انتهای پیام/"
3215772,تسلیت سرلشکر سلامی به سردار کوثری,۱۸ آذر ۱۴۰۳ - ۲۰:۵۸,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم، سرلشکر حسین سلامی فرمانده کل سپاه پاسداران درگذشت والده سرتیپ پاسدار محمد اسماعیل کوثری را طی پیامی تسلیت گفت. متن پیام سرلشکر سلامی به شرح زیر است: بسم الله الرحمن الرحیمانالله و اناالیه راجعون برادر گرامی سردار سرتیپ پاسدار محمد اسماعیل کوثری سلام علیکم خبر درگذشت مادر بزرگوارتان، حاجیه خانم کوثری فرد که در ایام شهادت بانوی دو عالم حضرت فاطمه زهرا سلام الله علیها با دلی آکنده از محبت اهل بیت علیهم السلام دعوت حق را لبیک گفت، موجب تاثر و تالم اینجانب گردید. بدون تردید همت زهرایی آن بانوی صالحه و مانوس با قرآن در تربیت فرزندانی مومن، انقلابی، ولایی و مجاهد چون شما برادر عزیز که همواره تکلیف مدارانه در صف مجاهدان راه خدا قرار دارید؛ باقیات الصالحات و ذخیره ای ارزشمند در روز جزا خواهد بود. فقدان آن بانوی مومنه را به عموم داغدیدگان به‌ویژه جنابعالی و خانواده محترم تسلیت و تعزیت عرض نموده و از خداوند متعال برای ایشان علودرجات و همنشینی با صدیقه اطهر حضرت فاطمه زهرا سلام الله علیها و برای بازماندگان صبر و اجر مسئلت دارم.سرلشکر پاسدار حسین سلامیفرمانده کل سپاه پاسداران انقلاب اسلامی انتهای پیام/
3214914,دانشجویان با فناوری‌های نوظهور مبدأ تحولات وزارت دفاع باشند,۱۷ آذر ۱۴۰۳ - ۱۶:۰۳,https://newsmedia.tasnimnews.com/Tasnim/Uploaded/Image/1398/05/15/139805150859512618043354.jpg,به گزارش گروه دفاعیخبرگزاری تسنیم، امیر خلبان عزیز نصیرزاده، وزیر دفاع و پشتیبانی نیروهای مسلح، در مراسم گرامیداشت روز دانشجو در دانشگاه صنعتی مالک اشتر، ضمن تبریک این روز و موفقیت در پرتاب ماهواره‌بر سیمرغ و فخر1، بر اهمیت نقش دانشجویان در پیشرفت کشور تأکید کرد و اظهار داشت: جوانان امروز به‌دنبال اقناع منطقی هستند و هر حرفی را بدون دلیل نمی‌پذیرند. وزیر دفاع در بخش دیگری از سخنان خود با مرور تاریخی روز دانشجو و دلایل نام‌گذاری 16 آذر گفت: در این روز، دانشجویان دانشگاه تهران به ورود نیکسون، معاون رئیس‌جمهور وقت آمریکا که نقش مستقیمی در کودتای 28 مرداد داشت، اعتراض کردند. دانشگاه تهران، به‌عنوان بزرگترین مؤسسه علمی آن زمان، نماد مبارزه با سلطه و دخالت‌های خارجی شد. امیر نصیرزاده با اشاره به تاریخ 250ساله آمریکا افزود: پیشرفت این کشور عمدتاً به‌علت بهره‌کشی از کارگران رایگان، جذب نخبگان سراسر جهان و دوری از صحنه جنگ‌ها بوده است. آمریکا با وجود مشارکت در جنگ‌های جهانی اول و دوم، کمترین آسیب را دید و بیشترین سود را برد. این کشور با راه‌اندازی جنگ‌هایی مانند جنگ کره، ویتنام، افغانستان و عراق و همچنین حمایت از رژیم صهیونیستی در جنایات علیه زنان و کودکان بی‌گناه، بزرگترین جنگ‌افروز جهان به‌شمار می‌رود و عامل بسیاری از مشکلات امروز دنیاست. وزیر دفاع فلسفه روز دانشجو را ضدسلطه و ضدزور بودن آن برشمرد و گفت: دانشجویان ذخیره حیاتی جامعه هستند. امیدوارم دانشجویان دانشگاه صنعتی مالک اشتر با خلق فناوری‌های نوظهور، مبدأ تحولات وزارت دفاع باشند. امیر نصیرزاده در پایان با تأکید بر لزوم آشنایی دانشجویان با سازمان‌ها و صنایع دفاعی، قول مساعد داد در راستای تبدیل ایده به محصول، حمایت‌های لازم صورت گیرد و اضافه کرد: امیدوارم با ریل‌گذاری و سیاست‌گذاری مناسب، دانشگاه صنعتی مالک اشتر به دانشگاه نمونه کشور تبدیل شود. انتهای پیام/+
3214634,تسلیت فرمانده نیروی هوایی ارتش درپی شهادت خلبانان وزارت دفاع,۱۷ آذر ۱۴۰۳ - ۱۱:۳۸,https://newsmedia.tasnimnews.com/Tasnim/Uploaded/Image/1398/11/17/1398111710561137019598254.jpg,به گزارش گروه دفاعیخبرگزاری تسنیم، امیر سرتیپ خلبان حمید واحدی فرمانده نیروی هوایی ارتش در پیامی، شهادت دو تن از خلبانان وزارت دفاع و پشتیبانی نیروهای مسلح را تسلیت گفت.  متن این پیام به این شرح است: بسم الله الرحمن الرحیم«مِنَ المُؤمِنینَ رِجالٌ صَدَقوا ما عاهَدُوا اللَّهَ عَلَیهِ ۖ فَمِنهُم مَن قَضىٰ نَحبَهُ وَمِنهُم مَن یَنتَظِرُ ۖ وَما بَدَّلوا تَبدیلًا» فرزندان رشید ملت که از بدو استخدام در نیروهای مسلح، راه دفاع از این مرز و بوم برمی گزینند، به قول لسان الغیب، تصمیم غیرتمندانه خود برای برخاستن از حجاب تن را گرفته‌اند و برای رستن از تنگنای قفس تن در ورطه تردید نمی‌مانند. بی تردید در آشفته بازاری که به ددمنشی دشمن در جنگ ترکیبی و شناختی، تشخیص سره از ناسره و مرد از نامرد دشوار است، سنگ محک مجاهدت و شهادت، عیار سنجش جوانمردان و دل‍سپردگان به سربلندی و آینده امیدبخش سرزمین مادری ماست. سنجشی که در آن، خلبانان رشید و اصل خورشیدمان، سرتیپ دوم خلبان حمیدرضا رنجبر و سرتیپ دوم خلبان منوچهر پیرزاده، در مسیر اعتلای نام ایران و اقتدار خوداتکای وطن، از آن با اصالت شهادت شناخته شدند و در شب شهادت اولین مدافع حریم ولایت، حضرت فاطمه زهرا (سلام الله علیها) پژواک نامشان در اعلی علیین از زبان ملائک شنیده شد که با ندای «اُدخُلُوها بِه سَلامٍ آمُنین» به پیشواز ایشان آمده بودند. اینجانب با گرامیداشت عمری مجاهدت بی چشم‌داشت و تلاش گمنام خلبانان رشید عرصه خودکفایی دفاعی، به خانواده‌های معزز ایشان، همکاران متعهدشان در صنایع هوایی وزارت دفاع و پشتیبانی نیروهای مسلح و خلبانان شجاع و تیزپرواز ایران اسلامی تبریک و تسلیت عرض نموده و از درگاه خداوند متعال صبر و اجر بازماندگان و علو درجات برادران شهیدمان را مسئلت می‍نمایم. انتهای پیام/
3214542,شیء نورانی در آسمان مربوط به تست میدانی سپاه بود,۱۷ آذر ۱۴۰۳ - ۱۰:۱۹,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش خبرنگار دفاعیخبرگزاری تسنیم، صبح امروز تصاویری از یک شیء نورانی در آسمان برخی شهرها از جمله تهران و کرج و... مشاهده و منتشر شده است. طبق پیگیری‌های خبرنگار تسنیم، این شیء نورانی مربوط به یک تست میدانی و روتین در سپاه پاسداران انقلاب اسلامی است. .  انتهای پیام/+
3214102,ماهواره «فخر یک» ارتش به فضا پرتاب شد,۱۶ آذر ۱۴۰۳ - ۱۱:۳۱,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم، صبح امروز ماهواره «فخر یک» ارتش جمهوری اسلامی ایران با پرتابگر ماهواره‌بر سیمرغ وزارت دفاع و پشتیبانی نیروهای مسلح به فضا پرتاب شد و پس از قرار گرفتن در مدار، نخستین سیگنال را به ایستگاه‌های زمینی ارسال کرد. در این پرتاب، ماهواره بر سیمرغ که یک ماهواره بر سوخت مایع دو مرحله ای است توانست با تزریق موفق ماهواره فخر 1 و بلوک انتقال مداری سامان 1 با وزن مجموع 300 کیلوگرم رکورد جدیدی را در کشور رقم بزند. لازم  به ذکر است، ماهواره بر سیمرغ  تنها پرتابگر توسعه داده شده در کشور جهت انتقال چنین محموله هایی به مدارات LEO محسوب می‌شود. دقت در تامین سرعت مورد نیاز تزریق، با تلورانس کمتر از 50 متر در ثانیه در سرعتی معادل 7754 متر بر ثانیه(کمتر از 0/1 درصد) از دستاوردهای بزرگ این پرتاب، برای ماهواره بر سیمرغ است. مشخصات پروازی ماهواره بر سیمرغ در پرتاب انجام شده: وزن ماهواره بر: حدود 80 تنزمان کارکرد در مرحله اول: حدود 105 ثانیهزمان کارکرد مرحله دوم: 340 ثانیهسرعت در لحظه تزریق: 7754 متر بر ثانیه انتهای پیام/
3212806,به سمت نیروی هوایی تراز انقلاب اسلامی حرکت می‌کنیم,۱۳ آذر ۱۴۰۳ - ۱۹:۲۶,https://newsmedia.tasnimnews.com/Tasnim/Uploaded/Image/1402/05/01/1402050111485629928007694.jpg,به گزارش گروه سیاسیخبرگزاری تسنیم، به نقل از روابط عمومی ارتش، امیر سرتیپ حمید واحدی فرمانده نیروی هوایی ارتش، در مراسمی که به‌مناسبت روز دانشجو در  دانشگاه علوم و فنون هوایی شهید ستاری برگزار شد، با درود به روان پاک شهدای انقلاب اسلامی، گفت: شما دانشجویان، آینده‌سازان نیروی هوایی ارتش هستید. امیر سرتیپ واحدی در ادامه با تسلیت ایام شهادت حضرت زهرا (س) عنوان کرد: ما باید از سیره و زندگی حضرت زهرا (س) درس و الگو بگیریم تا سربازی مخلص برای ولایت فقیه باشیم. فرمانده نیروی هوایی ارتش افزود: شما دانشجویان در گام دوم انقلاب در نوک پیکان انقلاب اسلامی قرار دارید و خداوند به شما افتخار داده است که در نیروی هوایی ارتش خدمت کنید؛ پس قدر خود را بدانید و رفتار، پوشش و کردار شما باید الگوی مردم جامعه باشد. وی با بیان اینکه افسری مفید و ارزشمند است که از دو بال تعهد و تخصص برخوردار باشد، عنوان کرد: دانشگاه، مکانی مقدس در جهت توسعه علم و دانش برای کشور بوده و دانشگاه علوم و فنون هوایی شهید ستاری یکی از قطب‌های برتر حوزه علم و دانش ارتش است. فرمانده نیروی هوایی ارتش با بیان اینکه ما با قدرت به سمت نیروی هوایی دانشمند و تراز انقلاب اسلامی حرکت می‌کنیم، تصریح کرد: مقوله علم و دانش در نیروهای مسلح بسیار اهمیت دارد و به آن پرداخته می‌شود. فرمانده نیروی هوایی ارتش اضافه کرد: شما دانشجویان عزیز باید در زمینه رشد علم و دانش، تمام تلاش خود را به‌کار گیرید و در کنار آموزش، به نظام مقدس جمهوری اسلامی ایران و ولایت فقیه متعهد باشید. وی گفت: شما دانشجویان عزیز ثروت نظام مقدس جمهوری اسلامی و انقلاب هستید؛ لذا باید مراقب خود باشید، به مقوله ایمان و اخلاق به طور ویژه‌ای توجه کنید و در رفتار، کردار و گفتار، یک افسر تراز انقلاب اسلامی باشید. انتهای پیام/
3212781,گفتگوی سردارباقری با وزیردفاع روسیه و روسای ارتش عراق وسوریه,۱۳ آذر ۱۴۰۳ - ۱۸:۴۴,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم، سردار سرلشکر محمد باقری رئیس ستادکل نیروهای مسلح امروز سه شنبه در گفتگوهای تلفنی جداگانه با آندری بلوسوف وزیر دفاع روسیه، ژنرال یارالله رئیس ستاد ارتش عراق و ژنرال عبدالکریم رئیس ستاد ارتش سوریه، آخرین تحولات میدانی تهاجم تروریست‌های تکفیری به مناطقی در سوریه را مورد بحث و بررسی قرار دادند. رئیس ستاد کل نیروهای مسلح در این گفتگوها با تاکید بر اینکه تهاجم گروههای تروریستی تکفیری در سوریه گام اول یک سناریوی خطرناک برای منطقه است، گفت: همزمان بودن این تهاجم با آتش‌بس شکننده‌ رژیم صهیونیستی با لبنان، بیانگر یک توطئه‌ هماهنگ آمریکایی_عبری برای تضعیف سوریه، هم‌پیمانان و محور مقاومت است. طرفین بر حمایت قاطع از دولت قانونی سوریه اتفاق نظر داشتند و مقرر شد نسبت به پشتیبانی از ارتش سوریه اقدام لازم را به عمل آورند. در پایان سرلشکر باقری و مقامات عالی‌رتبه‌ ارتش‌های روسیه، عراق و سوریه از کشورهای همسایه‌ سوریه درخواست کردند برای جلوگیری از پشتیبانی تروریست‌های تکفیری اقدامات لازم را انجام دهند. انتهای پیام/
3212377,نائینی: دشمن به‌دنبال بی‌ثبات‌سازی محور مقاومت و ایران است,۱۳ آذر ۱۴۰۳ - ۱۲:۰۰,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش خبرنگار گروه سیاسیخبرگزاری تسنیم، نخستین جلسه ستاد مرکزی بزرگداشت حماسه 9 دی با حضور نمایندگان ستادها، دستگاه‌های مختلف و روسای مراکز استان‌های شورای هماهنگی تبلیغات اسلامی در این سازمان برگزار شد. وی با بیان اینکه این آگاهی در کل کشور جریان دارد، گفت: امیدواریم امسال این عرصه، جلوه میدانی ویژه‌ای داشته باشد زیرا شرایط منطقه‌ای حساس است و حضور مردم در این بزرگداشت از اهمیت بالایی برخوردار است. سردار نائینی، رئیس ستاد حماسه 9 دی  نیز در این نشست طی سخنانی اظهار داشت: دلیل بزرگداشت حماسه 9 دی بازدارندگی و جلوگیری از تکرار فتنه‌هایی مانند فتنه 88 است زیرا همواره امکان تکرار فتنه‌ها با بهانه‌های جدید وجود دارد. وی حفظ بصیرت و میثاق با رهبری را از اهداف بزرگداشت حماسه 9 دی اعلام کرد و گفت: فتنه 88  یک پوسته ظاهری داشت که آن اعتراض به نتیجه انتخابات بود و یک پوسته اصلی که در آن دنبال براندازی انقلاب و جمهوری اسلامی ایران بود. فتنه 88 به دنبال از بین بردن ریشه انقلاب بود. وی ادامه داد: در حماسه 9 دی مردم فارغ از هر دسته‌بندی سیاسی و مشکلات در کشور با نگاه عمیق به انقلاب اسلامی در حمایت از نظام اسلام و رهبری به میدان آمدند و این حرکت حماسی را در دنیا به تصور  کشیدند. خشم نسبت به بی‌احترامی به ساحت امام حسین(ع) و عزاداران حسینی، 9 دی را به‌عنوان روزی ماندگار در تاریخ انقلاب اسلامی ثبت کرد. نائینی با اشاره به گذشت 15 سال از حماسه 9 دی، تاکید کرد: 15 سال از آن روز می‌گذرد و هر ساله با برنامه‌های متنوعی بزرگداشت این روز گرامی داشته می‌شود امیدواریم امسال شاهد بهترین و متنوع‌ترین برنامه‌ها در این حوزه باشیم. وی با اشاره به تعابیر مقام معظم رهبری درباره فتنه 88 گفت: جریان فتنه بداند امروز هم اگر دنبال فتنه‌گری با هر پیچیدگی در کشور است این فتنه‌ها با  هوشمندی مردم خنثی خواهد شد. نائینی با اشاره به اینکه دشمن به فتنه 88 امید بسته بود، گفت: فتنه 88 جنگ بین حق و باطل بود. تقلیل فتنه 88 از براندازی به یک جنگ سیاسی و داخلی تحریف است. یک طرف این جریان با جمهوریت نظام مخالفت می‌کرد و دیگری به‌دنبال دفاع از جمهوریت نظام بود. کسانی که فتنه 88 را قبول ندارند مدل فروپاشی انقلاب‌های رنگی را در نظام‌های سیاسی مختلف دنیا مطالعه کنند. این روند در 21 کشور جهان ایجاد شد و در 17 کشور به نتیجه رسید. بعدها آمریکایی‌ها خودشان اعتراف کردند که دنبال تحقق این امر در ایران بودند. وی روز 9 دی و بزرگداشت این حماسه را زمان مناسبی برای جهادتبیین و تحلیل حوادث منطقه و فتنه‌های آینده دانست و گفت: دشمن پس از شکست در مقابل حزب‌الله لبنان به‌دنبال بی‌ثبات‌سازی کشورهای محور مقاومت و ایران است. دشمن برای متوقف کردن این روند به‌دنبال فرصت‌سازی و زمین‌گیر کردن ما در داخل است. رئیس ستاد حماسه 9 دی افزود: فتنه اخیر در سوریه به‌دنبال تضعیف عقبه محور مقاومت است. امروز در سوریه شاهد فتنه‌ای آمریکایی و صهیونیستی هستیم. دشمن برای تغییر معادله قدرت هر کاری می‌کند. ماهیت این گروه، تروریستی و تکفیری است و تحت مدیریت رژیم صهیونیستی به‌دنبال بی‌ثبات‌سازی محور مقاومت است. این عملیات از قبل طراحی شده بود. این گروه چند دقیقه بعد از آتش‌بس در لبنان مانند تصرف موصل دنبال سقوط حلب بود. ارتش با تجربه سوریه با کمک جبهه مقاومت این روند را تغییر می‌دهد. دشمن بداند ظرفیت امروز سوریه و جبهه مقاومت بیشتر از 5 سال قبل است و  درس‌هایی که شهید عزیز ما شهید سلیمانی در جنگ با داعش به آنها داد را به یاد بیاورند. سردار نائینی در ادامه با اشاره‌ به مقابله حزب‌الله با رژیم صهیونیستی گفت: حزب لبنان در شرایطی که شاهد شهادت رهبران خود بود نه‌تنها عملیات‌های خود را علیه این رژیم حفظ کرد بلکه این عملیات‌ها را سنگین‌تر ادامه داد. آمریکایی‌ها سلاح و مهمات آن‌ها را تامین می‌کردند. خود آن‌ها گفتند سلاح‌هایشان در حال پایان یافتن است. اختلافات داخلی در اسرائیل به جایی رسید که 70 درصد مردم اسرائیل این جنگ را جنگ بدون دستاورد توصیف و حزب‌الله را پیروز میدان اعلام کردند. وی گفت:  حزب‌الله آتش‌بس را به آن‌ها تحمیل کرد. اگر این نبرد فقط یک پیروز داشت آن حزب‌الله و آرمان فلسطین بود. در عملیات‌های اخیر حزب‌الله 4 میلیون نفر به پناهگاه رفتند و حدود 8 ساعت زیر آتش بودند لذا این جنگ جز بهم‌ریختگی در داخل برای رژیم صهیونیستی دستاوردی نداشت. نائینی خاطرنشان کرد: در کنار این مسائل‌ رژیم صهیونیستی با چالش حکم دادگاه لاهه نیز روبرو بود. آمریکایی‌ها هم دنبال آتش‌بس بودند و دیدیم حزب‌الله که بلافاصله بعد از شهادت رهبران خود احیا شد با جمعیت 15 هزار نفری، ارتش 70 هزار نفری اسرائیل را زمین‌گیر کرد. رئیس ستاد حماسه 9 دی ادامه داد: دشمن امروز هم دچار استیصال است و می‌خواهد آن را با ایجاد جبهه جدیدی در سوریه برطرف کند. جبهه مقاومت توانایی خود را باور دارد چون توان تعییرات محاسبه‌های دشمن را دارد. نائینی تاکید کرد: بزرگداشت حماسه 9 دی فرصتی برای تبیین و کالبد شکافی حوادث و عبرت‌های تاریخ ما است تا از این طریق در صورت فتنه‌های جدید توانمندتر و موفق‌تر عمل کنیم. وی ابراز امیدواری کرد مسئولان شورای هماهنگی تبلیغات اسلامی اهتمام ویژه‌ای در این زمینه داشته باشند و با مخاطب قرار دادن نسل‌های جدید که با این فرهنگ بیگانه هستند شاهد بزرگداشت خوب و پرشکوه حماسه 9 دی در سراسر کشور باشیم. سردار نائینی از نمایندگان ستادها و دستگاهها خواست در نشست بعدی به گزارشی از اقداماتی که قرار است سازمان مربوطه آنها در بزرگداشت 9 دی انجام دهد، بپردازند. وی در خاتمه گفت: کاری به نگاه جریان‌های سیاسی در داخل نداریم حماسه 9 دی بزرگتر از این نگاه‌هاست به طور قطع باید به سوالات و شبهات پاسخ داد. 9 دی متعلق به یک جریان خاص نیست متعلق به مردم ایران است. این قیام در تاریخ ثبت شد و نباید اجازه داد آن خباثتها فراموش شود. انتهای پیام/ انتهای پیام/
3211798,تکمیل ۳۰۰ کیلومتر از دیوار مرزی شرق کشور تا پایان سال,۱۲ آذر ۱۴۰۳ - ۱۴:۴۵,https://newsmedia.tasnimnews.com/Tasnim/Uploaded/Image/1399/05/27/1399052710542012120967624.jpg,به گزارش گروه دفاعیخبرگزاری تسنیم، امیر نوذر نعمتی جانشین فرمانده نیروی زمینی ارتش در حاشیه رزمایش امنیتی این نیرو در شمال شرق کشور گفت: تاکنون 65 کیلومتر از دیوار مرزی احداث شده و زیرسازی برای احداث 130 کیلومتر دیگر نیز صورت گرفته است. وی افزود: تا پایان سال نیز کار احداث 300 کیلومتر از این دیوار به پایان می‌رسد. امیر نعمتی در مورد پایش مرز نیز اظهار داشت: مرز به صورت شبانه روزی  و با استفاده از تجهیزات الکترونیکی،‌ انواع حسگرهای پیشرفته، دوربین‌های حرارتی و پهپادها رصد می‌شود. علاوه بر این گردان‌های متحرک هجومی ما نیز مرز را کنترل می‌کنند. انتهای پیام/
3211643,رزمایش ارتش علیه تروریستها در شمال‌شرق,۱۲ آذر ۱۴۰۳ - ۱۲:۲۵,https://newsmedia.tasnimnews.com/Tasnim/Uploaded/Image/1398/07/17/1398071716075695918623864.jpg,به گزارش گروه دفاعیخبرگزاری تسنیم، رزمایش نیروی زمینی ارتش با عنوان «رزمایش امنیتی پُر شدت مسلحانه» با هدف انهدام گروهک‌های تروریستی مخل امنیت ملی در نوار مرزی و شما‌ل شرق کشور برگزار شد. در این رزمایش یگان‌های واکنش سریع، پهپادی و پشتیبانی آتش هواپیمایی نیروی زمینی ارتش با بهره‌گیری از آخرین سلاح‌های نقطه‌زن در منطقه عمومی شمال شرق کشور به مدت دو روز به تمرین رزم پرداختند. این رزمایش با هدف انتقال دانش و تجربیات روزآمد به جوانان، آماده‌ نگه‌داشتن یگان‌های واکنش‌سریع، متحرک هجومی و ستادی، ارزیابی عملکرد کارکنان و دقت آتش‌ علیه اهداف مدنظر، بهره‌گیری از آخرین سلاح‌های نقطه‌زن، دورزن، دقیق‌زن و شبکه‌محور، تمرین طرح‌های دفاعی و امنیتی از پیش تدوین شده و نهایتاً به کارگیری آخرین تجهیزات ارتباطی و مخابراتی مورد استفاده در شرایط رزم برگزار شد. رزمایش امنیتی پرشدت مسلحانه نیروی زمینی ارتش، به منظور انهدام گروهک‌های تروریستی معاند و خودسر که درصدد ایجاد ناامنی احتمالی در نوار مرزی شرق کشور و تخریب و آسیب‌رساندن به تأسیسات امنیتی ملی هستند، برگزار شد و آخرین دستاوردهای حوزه دفاعی امنیتی روزآمد و تولید متخصصان و نخبگان داخلی کشور، مورد استفاده قرار گرفتند. انتهای پیام/
3211474,رضایی: کشورهای اسلامی باید ارتشی واحد تشکیل داده و متحد شوند,۱۲ آذر ۱۴۰۳ - ۱۰:۳۲,https://newsmedia.tasnimnews.com/Tasnim/Uploaded/Image/1403/05/10/140305100938505630674414.jpg,به گزارش گروه سیاسیخبرگزاری تسنیم، محسن رضایی عضو مجمع تشخیص مصلحت نظام در مصاحبه با شبکه الجزیره قطر به سوالاتی درباره تحولات منطقه از جمله اتفاقات سوریه و آتش بس در لبنان پاسخ داد. عضو مجمع تشخیص مصلحت نظام ادامه داد: حلب و ادلب طبق توافقات قبلی بین سه کشور ایران، روسیه و ترکیه منطقه غیرنظامی بوده است اما این توافقات شکسته شده است. عاملین این اقدام با زیرپا گذاشتن توافقات رسمی مرتکب خطای بزرگ سیاسی شده‌اند. مخصوصا در شرایطی که اسرائیل با تمام توان خود به ناامن کردن منطقه پرداخته است و طی یکسال اخیر علاوه بر لشکرکشی و بمباران غزه و لبنان بارها به سوریه حمله هوایی کرده است. رضایی گفت: ما اشغال حلب را ناشی از تحریک از سوی اسرائیل و آمریکا می‌دانیم. این اقدام، توسعه جنگ از لبنان و غزه به سوریه است و ما از سوریه و دولت و ارتش این کشور حمایت می‌کنیم. وی در پاسخ به ادعای مجری مبنی بر اینکه اغلب کشورهای عربی و اسلامی نمی‌خواهند که شما در سوریه بمانید، گفت: امروز جمهوری اسلامی ایران حامی اصلی دفاع از خط مقدم تمام کشورهای اسلامی در برابر آمریکا و اسرائیل است. آمریکا و اسرائیل می‌خواهند بعد از سوریه در کرانه باختری و عراق و اردن همین برنامه را اجرا کنند و من تعجب می‌کنم که شما چرا نمی‌گویید اسرائیل برود؟ فرمانده اسبق کل سپاه در پاسخ به سوال اینکه آیا شما تصاویر ورود معارضین به حلب را دیدید که مردم به استقبال آن‌ها رفتند، اظهار داشت: آیا شما تصاویر جنگیدن حتی بانوان را که با اسلحه به مصاف تروریست‌ها رفتند ندیدید؟ آیا شما اطلاع ندارید که همین ساعاتی پیش در تل‌رفعت زد و خورد و درگیری شده است؟ رضایی در پاسخ به این سوال که شما چطور می‌توانید به بشار اسد کمک کنید؟ بیان داشت: نه تنها ما بلکه همه کشورهای اسلامی باید آماده مقابله با آمریکا و اسرائیل باشند. اسرائیل و آمریکا بارها به سوریه تجاوز کرده‌اند و اهداف بعدی عراق، کرانه باختری و اردن است و امروز 6 کشور فلسطین، لبنان، سوریه، یمن، عراق و ایران در مقابل آن‌ها ایستاده‌اند و همانطور که در لبنان سر آن‌ها به سنگ خورد باید در دیگر جبهه‌ها سرشان را به سنگ بکوبیم. کشورهای اسلامی باید ارتشی واحد تشکیل داده و متحد شوند. وی در پاسخ به سول مجری شبکه الجزیره مبنی بر اینکه توافق بین لبنان و اسرائیل را چگونه برداشت می‌کنید؟ تصریح کرد: موضوع آتش‌بس در لبنان در اختیار دولت لبنان و حزب‌الله ‌است و هر تصمیمی که آن‌ها بگیرند مورد حمایت ماست. اسرائیل با پذیرش آتش‌بس نشان داد که به هیچ وجه قادر به یک نبرد زمینی نیست. عضو مجمع تشخیص مصلحت نظام بیان داشت: در جریان نبرد زمینی حزب‌الله با رژیم صهیونیستی بیش از 130 نظامی صهیونیست به هلاکت رسیدند و بیش از هزار و 250 نظامی اسرائیلی زخمی شدند. رضایی در پاسخ به این سوال که آیا ایران در بازسازی لبنان کمک خواهد کرد؟ گفت: نه‌تنها ما بلکه همه کشورهای اسلامی می‌توانند با تشکیل یک صندوق مشترک در بازسازی هم غزه و هم لبنان مشارکت کنند و ما هم به سهم خود در این امر مشارکت خواهیم کرد. وی در پاسخ به این سوال که آیا ایران پس از آتش‌بس لبنان و انتخاب ترامپ در پاسخ به اسرائیل تجدید نظر خواهد کرد؟ گفت: ما در شرایط زمانی و مکانی مقتضی رژیم جنایتکار صهیونیستی را گوشمالی خواهیم داد و وعده صادق 3 حتمی خواهد بود. عضو مجمع تشخیص مصلحت نظام در پاسخ به سوال مجری که موضع شما در قبال انتخاب ترامپ چه خواهد بود و آیا شما نگرانید؟ اظهار داشت: باید دید آیا ترامپ همان ترامپ پیشین خواهد بود؟ ما از آرمان‌های خود کوتاه نخواهیم آمد و به آمریکا و اروپا توصیه می‌کنیم به‌جای تهدید و تحریم راه عاقلانه پیش بگیرند و از راه گذشته که مشخص شد نتیجه نداشته دست بکشند. رضایی در پاسخ به این سوال که عملکرد مقاومت را در فلسطین و لبنان چگونه ارزیابی می‌کنید؟ بیان داشت: حتی در صدر اسلام پیامبر در بعضی جنگ‌ها پیروز و در بعضی شکست خوردند و اما در نهایت اسلام پیروز شد و امروز هم اطمینان داریم که در نهایت پیروزی با مقاومت و اسلام است و اوضاع تغییر خواهد کرد. وی در پاسخ به این سوال که آیا ایران نقشی در آتش‌بس لبنان داشته است و آیا در غزه نیز این نقش را خواهد داشت؟ بیان داشت: در غزه فاجعه بزرگی اتفاق افتاده است و اسراییل جنایت بزرگی کرده است و البته آینده امنیتی اسراییل پردردسر خواهد بود و اسراییل به منفورترین رژیم تاریخ تبدیل شده است و مظلومیت و حقانیت فلسطین به جهانیان ثابت شد. تمام تلاش ما همواره برای برقراری صلح و امنیت خواهد بود و کشورهای اسلامی با اتحاد خود می‌توانند این صلح و امنیت را برقرار کنند. انتهای پیام/
3211165,مراسم گرامیداشت سردار پورهاشمی برگزار شد,۱۱ آذر ۱۴۰۳ - ۱۶:۱۵,https://newsmedia.tasnimnews.com/Tasnim/Uploaded/Image/1403/09/10/1403091012102899631560024.jpg,به گزارش گروه دفاعیخبرگزاری تسنیم،‌ مراسم گرامیداشت شهادت سردار کیومرث پورهاشمی در مسجد پیامبر اعظم شهرک شهید محلاتی برگزار شد.  این مراسم با حضور جمعی از مردم و مسئولان لشکری و کشوری برگزار شد، سردار ایرج مسجدی معاون هماهنگ‌کننده نیروی قدس سپاه، سردار علی‌محمد نائینی سخنگوی سپاه پاسداران و محمد مخبر مشاور و دستیار رهبر انقلاب در این مراسم حضور داشتند. سردار سرتیپ دوم پاسدار کیومرث پورهاشمی از مستشاران نظامی ارشد سپاه پاسداران در حلب سوریه بود که در پی حملات تروریستی گروه‌های تکفیری به این شهر به شهادت رسید. انتهای پیام/
3210270,فرمانده کل سپاه شهادت سردار پورهاشمی را تسلیت گفت,۱۰ آذر ۱۴۰۳ - ۱۲:۵۹,https://newsmedia.tasnimnews.com/Tasnim/Uploaded/Image/1403/03/21/1403032109500120830261934.jpg,"به گزارش گروه دفاعیخبرگزاری تسنیم،‌ سردار سرلشکر حسین سلامی فرمانده کل سپاه پاسداران، شهادت سردار رشید و شجاع سپاه اسلام کیومرث (هاشم) پورهاشمی را طی پیامی تسلیت گفت.  متن این پیام به شرح زیر است: بسم الله الرحمن الرحیم مِّنَ الْمُؤْمِنِینَ رِجَالٌ صَدَقُوا مَا عَاهَدُوا اللَّهَ عَلَیْهِ ۖ فَمِنْهُم مَّن قَضَىٰ نَحْبَهُ وَمِنْهُم مَّن یَنتَظِرُ ۖ وَمَا بَدَّلُوا تَبْدِیلًا(آیه 23 سوره احزاب) با شکست‌های راهبردی رژیم جلاد و گرگ صفت صهیونیستی در جبهه‌های غزه و لبنان و عدم دستیابی به اهداف پلید و شیطانی اردوگاه سلطه و صهیونیست برابر جبهه مقاومت اسلامی؛ تروریست‌های تکفیری تحت فرماندهی و هدایت شکست خوردگان میدان نبرد در غزه و جنوب لبنان، از روزهای گذشته بار دیگر حملات وحشیانه به سوریه را در دستور کار خود قرار داده‌اند که با پاسخ‌های ارتش و نیروهای مردمی  این کشور مواجه شدند. در جریان این جنایت آفرینی‌ گروهک‌های تروریستی تکفیری صهیونیستی در حومه حلب سردار رشید و شجاع سپاه اسلام ""کیومرث (هاشم) پورهاشمی (معروف به حاج هاشم)"" از مدافعان دیرین حرم و مستشار ارشد نظامی ایران در سوریه به درجه رفیع شهادت نائل آمد. ایشان برادر شهید گرانقدر و جاوید الاثر ابوالفضل پورهاشمی، از فرماندهان دفاع مقدس در تیپ نبی اکرم(ص)، سپاه چهارم بعثت، قرارگاه رمضان و نیز مستشاری نظامی در محور مقاومت عراق و سوریه را در کارنامه افتخار آمیز و الهام بخش خود دارد. اینجانب شهادت پرافتخار این سردار عالیقدر را به محضر مبارک رهبر عظیم‌الشأن انقلاب اسلامی و فرمانده کل قوا حضرت امام خامنه‌ای(مد ظله العالی)، خانواده معظم شهیدان پورهاشمی، بستگان محترم، ملت شریف ایران، به ویژه مردم غیور و حماسه ساز استان کرمانشاه و آحاد همرزمان وی در سپاه پاسداران انقلاب اسلامی و محور مقاومت، تسلیت عرض نموده و همنشینی با امیر مومنان امام علی (علیه السلام) را برای این مجاهد باتقوا از خداوند متعال مسئلت دارم. انتهای پیام/"
3210069,سردار مسجدی: امروز مقاومت خودش موشک و پهپاد تولید می‌کند,۱۰ آذر ۱۴۰۳ - ۱۰:۱۰,https://newsmedia.tasnimnews.com/Tasnim/Uploaded/Image/1403/02/25/1403022511095630630038964.jpg,به گزارش خبرنگار دفاعیخبرگزاری تسنیم،‌ سردار ایرج مسجدی معاون هماهنگ کننده نیروی قدس سپاه در مراسم تشییع سردار پورهاشمی شهید مدافع حرم در سوریه، که صبح امروز در شهرک شهید محلاتی تهران برگزار شد، عنوان کرد: اگر در گذشته نیروهای مقاومت با سنگ با دشمن می‌جنگیدند امروز پیشرفته‌ترین تجهیزات را در اختیار دارند.  وی افزود: من با اطلاع به شما می‌گویم این توانمندی حاصل ساخت درونی مقاومت است و خود آنها امروز موشک و پهپاد تولید می‌کنند وگرنه امروز پشتیبانی از مقاومت بسیار سخته شده است و آنها در تحریم و محاصره هستند، اما شما می‌بینید در همان روزی که اسرائیل اعلام می‌کند توان موشکی مقاومت را نابود کرده است حزب‌الله 380 موشک به سمت رژیم صهیونیستی شلیک کرد. سردار مسجدی تصریح کرد: رژیم صهیونیستی با حمایت آمریکا هرکاری می‌کند نمی‌تواند مقاومت را نابود کند و ملت، رهبر و رزمندگان ما همچون شهید پورهاشمی هم در کنار آنها هستند. این موضع رسمی جمهوری اسلامی است که ما بدون ترس و واهمه به پشتیبانی همه جانبه از مقاومت ادامه می‌دهیم. معاون هماهنگ کننده نیروی قدس سپاه با اشاره به کمک‌های مردمی ایران به مردم لبنان عنوان کرد: همین الان که ما اینجا هستیم نیروهای مردمی و نیروهای سپاه در حال کمک رسانی به مردم لبنان و جبهه مقاومت هستند. در همین قضیه پیجرها شما شاهد بودید که وقتی 500 نفر از مجروحان آن حادثه به ایران آمدند مردم و کادر درمان ما مثل پروانه دور آنها چرخیدند و خود حزب‌الله اعلام کرد هیچ‌ جای دنیا اینگونه به مجروحان ما رسیدگی نمی‌کردند. وی اظهار داشت: مردم دست از مقاومت بر نمی‌دارند و امروز مقاومت تبدیل به یک قدرت بزرگ برای دفاع از مسلمانان شده است. تجربه نشان داده است که با سازش و مذاکره منفعتی نصیب ملت‌های مظلوم نمی‌شود و مردم فلسطین و لبنان دریافته‌اند که برای احقاق حق خود فقط باید مقاومت کنند. سردار مسجدی در ادامه با اشاره به سابقه آشنایی خود با سردار پورهاشمی عنوان کرد: شهید پورهاشمی انسانی آرام،‌کم حرف و شجاع بود و همیشه آماده اعزام به ماموریت بود. با اینکه در طول هشت سال دفاع مقدس زحمت کشیده بود و بعد از سی سال بازنشست شده بود اما نتوانست آرام بنشیند و می‌گفت در موقعیتی که منطقه دچار بحران است و دشمن اینگونه مردم بیگناه را به شهادت می‌رساند من نمی‌توانم آرام بگیرم و مجددا به صف رزمندگان اسلام پیوست. معاون هماهنگ کننده نیروی قدس سپاه گفت: همه همکاران من در نیروی قدس شهید پورهاشمی را دوست داشتند زیرا وی فردی با اخلاص و شجاع بود. وی همچنین به برقراری آتش‌بس بین حزب‌الله و رژیم صهیونیستی اشاره و عنوان کرد: آتش‌بس پیروزی بزرگی برای محور مقاومت است؛ این در حالی است که دشمن از این شرایط سوءاستفاده کرده و می‌خواهد سوریه را به آشوب بکشد؛ اما به شما قول می‌دهم که دشمنان همچون قبل شکست خواهند خورد. محور مقاومت امروز نیروی بالنده و پیروز در منطقه است. انتهای پیام/
3209999,مراسم تشییع پیکر سردار پورهاشمی برگزار شد,۱۰ آذر ۱۴۰۳ - ۰۸:۵۳,https://newsmedia.tasnimnews.com/Tasnim/Uploaded/Image/1403/09/10/1403091012102987131560024.jpg,به گزارش گروه دفاعیخبرگزاری تسنیم، پیکر سردار شهید کیومرث پورهاشمی صبح امروز با حضور جمع کثیری از مردم و مسئولان از مسجد پیامیر اعظم (ص) شهرک محلاتی تشییع شد. شهید پورهاشمی از فرماندهان مستشار ایرانی در حلب سوریه بود که در جریان حمله شامگاه چهارشنبه گروه‌های تروریست تکفیری به شهادت رسید. پیکر مطهر این شهید مدافع حرم پس از تشییع در امامزاده علی‌اکبر (ع) چیذر تهران به خاک سپرده خواهد شد. همچنین مراسم گرامیداشت این شهید روز یکشنبه 11 آذرماه از ساعت 14.30 الی16.30 در مسجد پیامبر اعظم واقع در شهرک شهید محلاتی برگزار می‌شود.  وی برادر شهید گرانقدر و جاوید الاثر ابوالفضل پورهاشمی، از فرماندهان دفاع مقدس است و سابقه مجاهدت و مقابله با دشمن بعثی در جنگ تحمیلی در تیپ نبی اکرم(ص)، سپاه چهارم بعثت، قرارگاه رمضان و نیز مستشاری نظامی در محور مقاومت عراق و سوریه را در کارنامه افتخار آمیز و الهام بخش خود دارد. انتهای پیام/
3209747,بازدید هیئت نظامی روسیه از نیروی هوایی ارتش,۰۹ آذر ۱۴۰۳ - ۱۶:۰۰,https://newsmedia.tasnimnews.com/Tasnim/Uploaded/Image/1403/09/09/1403090914095967531555304.jpeg,به گزارش گروه دفاعیخبرگزاری تسنیم،‌ امیر مصطفوی معاون تربیت و آموزش نیروی هوایی ارتش گفت: هیئت علمی نظامی نیروی هوایی کشور روسیه با حضور در کشورمان، از قسمت‌های مختلف علمی و دانشگاهی ارتش بازدید کردند.  وی با اشاره به حضور هیئت علمی نیروی هوایی کشور روسیه در ایران، گفت: این حضور به منظور تقویت همکاری‌های دوجانبه در حوزه‌های آموزشی، علمی و تحقیقاتی انجام شده است. معاون تربیت و آموزش نیروی هوایی ارتش افزود: بازدید هیئت‌های علمی نظامی روسیه از دستاوردهای نظامی و دانشگاهی ایران، موضوعی است که می‌تواند ابعاد مختلفی داشته باشد و به دلایل متعددی صورت گیرد. وی تصریح کرد: این بازدیدها نشان‌دهنده گسترش همکاری‌های نظامی و علمی میان دو کشور است که می‌تواند در حوزه‌های مختلفی از جمله تبادل اطلاعات، توسعه فناوری‌های مشترک و آموزش نظامی، تاثیرات قابل توجهی داشته باشند. امیر مصطفوی گفت: ایران و روسیه می‌توانند در زمینه آموزش پرسنل نظامی با یکدیگر همکاری کنند و تجربیات خود را در این زمینه به اشتراک بگذارند، این همکاری‌ها می‌تواند شامل دوره‌های آموزشی مشترک، تبادل استاد و دانشجو و برگزاری رزمایش‌های مشترک باشد. وی به اذعان اساتید روسی به هوش و ذکاوت افسران نیروی هوایی ارتش ایران اشاره کرد و گفت: در بازدیدهایی که از دانشگاه‌ها و مراکز علمی ارتش صورت گرفت، اساتید روسی همواره بر این نکته تأکید می‌کردند که هوش و ذکاوت افسران و دانشجویان ایرانی در تمامی مراحل آموزشی زبانزد است. انتهای پیام/
3209731,وداع با پیکر شهید پورهاشمی در معراج شهدا,۰۹ آذر ۱۴۰۳ - ۱۳:۵۰,https://newsmedia.tasnimnews.com/Tasnim/Uploaded/Image/1403/09/09/140309091022556431553924.jpg,به گزارش گروه دفاعیخبرگزاری تسنیم، مراسم وداع با پیکر شهید سردار کیومرث پورهاشمی ساعت 16 امروز در معراج شهدای تهران برگزار می‌شود.  شهید پورهاشمی از مستشاران ایرانی در حلب سوریه بود که در جریان حمله تروریست‌های تکفیری به غرب حلب به شهادت رسید.  انتهای پیام/
3209684,دریادار ایرانی: پشت سر ولایت و جبهه مقاومت می‌ایستیم,۰۹ آذر ۱۴۰۳ - ۱۲:۲۵,https://newsmedia.tasnimnews.com/Tasnim/Uploaded/Image/1400/09/07/1400090721280175724155954.jpg,به گزارش گروه دفاعیخبرگزاری تسنیم، امیر دریادار شهرام ایرانی فرمانده نیروی دریایی ارتش ضمن گرامیداشت 7 آذر روز نیروی دریایی طی سخنانی پیش از خطبه‌های نماز جمعه امروز تهران به عملیات موفق مروارید اشاره کرده و گفت: این عملیات در بسیاری از دانشگاه‌های دریایی دنیا تدریس می‌شود. وی افزود: دلاورمردان نداجا در مدت کوتاهی پس از جنگ توانستند، دشمن بعثی را از عرصه دریایی حذف کنند و اقتدار دریایی کشورمان باقی بماند و این سیادت و اقتدار با دانش به روز متخصصانمان نه در خلیج فارس بلکه در همه آب‌های جهان آن دیده می‌شود. دریادار ایرانی ادامه داد: هر آنچه که امروز در جهان اسلام رقم می‌خورد با هدایت و راهبری راهبردی امام امت شکل گرفت. در اقیانوس متلاطم جهانی کشتی با عزت اسلام با درایت و اقتدار مقام معظم رهبری هدایت می‌شود. فرمانده نیروی دریایی ارتش با بیان اینکه ارتش ایران مردمی و مکتبی است، تصریح کرد: نیروی دریایی ارتش در سراسر جهان با دانش و توانمندی بالای خود به صورت موثر حضور دارد. وی افزود: ولایت و مردم از دارایی‌های ارتش است. همرزمان ما در نیروی دریایی ارتش بدون عِده و عُده در عمق اقیانوس‌ها به هسته اصلی شیطان بزرگ در آبهای آزاد نزدیک شدند و آنان را راندند و نام ایران را با اقتدار فریاد زدند. این عزیزان با تربیت دینی و اسلامی در برابر آمریکایی‌ها غرش آفرینی می‌کنند. دریادار ایرانی در ادامه اظهار داشت: 7 آذرماه امسال برای ما خوشایند است، به این دلیل که علاوه بر اقتدار و موفقیت‌هایی که داشتیم و خواهیم داشت مصادف شد با پیروزی حق بر باطل در جبهه مقاومت. فرمانده نیروی دریایی ارتش گفت: ما همچون کوه‌های این سرزمین پشت سر ولایت قرار خواهیم گرفت و گام به گام جلوتر خواهیم رفت تا ظلم پاک شود. ما و همه همرزمان‌مان در ارتش قول می‌دهیم پشت سر ولایت و پشت سر جبهه مقاومت می‌ایستیم. انتهای پیام/
3209604,سردار نقدی: ما بسیجی‌ها به دنبال طوفان الاقصی۲ هستیم,۰۹ آذر ۱۴۰۳ - ۱۰:۴۸,https://newsmedia.tasnimnews.com/Tasnim/Uploaded/Image/1401/09/23/140109231420093226645534.jpg,به گزارش خبرنگار دفاعیخبرگزاری تسنیم، سردار محمدرضا نقدی معاون هماهنگ کننده سپاه پاسداران انقلاب اسلامی در دهمین مجمع عالی بسیج دانش آموزی در دانشگاه شریف طی سخنانی اظهار داشت: شما شاهد بودید که در جریان رقابت‌های انتخاباتی آمریکا، نامزدهای انتخابات ریاست جمهوری بیش از 18 بار به صورت مستقیم نام ایران را به میان آوردند.  وی افزود: آمریکایی‌ها برای روحیه دادن به جلاد کودک‌کش(نتانیاهو) او را به کنگره آمریکا دعوت کردند و 5 دقیقه مانند بچه‌ها برای او جیغ و سوت و هورا کشیدند. او هم در سخنرانی 44 دقیقه‌ای‌اش 103 مرتبه نام ایران را برده است. سردار نقدی با بیان اینکه این بدان معنا است که دشمن مبدا بیداری عظیم عالم را ایران می‌داند، عنوان کرد: اینطور نیست که نیروهای مقاومت از ما دستور بگیرند و نیروهای نیابتی ما باشند، بلکه آنها از انقلاب اسلامی و راهنمایی‌های ولایت فقیه الهام می‌گیرند. اینها در حقیقت تحقق همان وعده تشکیل جمهوری‌های آزاد و مستقلی هستند که امام خمینی(ره) به آن اشاره کردند و امام حاضر ما نیز همان راهبرد را پیگیری‌ کرد و امروز شاهد هستیم این جمهوری‌های آزاد و مستقل خودشان تصمیم می‌گیرند. معاون هماهنگ کننده سپاه تصریح کرد: انقلاب اسلامی الهام بخش بوده و توانسته یک الگو ارائه دهد. انقلاب اسلامی توانسته هم یک الگوی مبارزه ارائه دهد و هم الگوی پیشرفت حیرت انگیز حین مبارزه باشد. این وجه ممتاز انقلاب اسلامی نسبت به سایر انقلاب‌ها است. انقلاب اسلامی در همه شؤن کشور را از زیر صفر به رتبه‌های برتر جهانی رسانده است و این را می‌شود با آمارهای متقن بین المللی اثبات کرد. وی اظهار داشت: در زمانی قدرت دفاعی به صورتی بود که در دو جنگ جهانی، کشور ما اشغال شد و سران متجاوزین بدون اطلاع شاه به ایران آمدند، جلسه گذاشتند و پس از جلسه آنها تازه شاه مطلع شد. نظامی‌های آن دوران با چادر فرار کردند که کشته نشوند. اما امروز قدرت دفاعی ما به گونه‌ای است که قدرت برتر منطقه هستیم و همه جهان به قدرت دفاعی ما گواهی می‌دهند. ما پیش از انقلاب توانایی ساخت خمپاره نداشتیم و از اسرائیل وارد می‌کردیم اما امروز موشک‌های نقطه زن و پهپادهای پیچیده داریم که بسیاری از کشورها خواستار خرید آنها هستند. سردار نقدی با اشاره به پیشرفت‌های صورت گرفته در حوزه زنان عنوان کرد: در دوسال پیش که آن فتنه در حوزه زنان رخ داد من مصاحبه‌ای کردم و گفتم اگر یک کشور اروپایی بتواند آماری ارائه دهد که سرعت پیشرفت زنان آن کشور در حوزه‌های مادی مانند ورزش، علم، صنعت و.... بیشتر از سرعت پیشرفت بانوان ایرانی بوده من به دین آن کشور در می‌آیم؛ آنها این صحبت را شنیدند اما نتوانستند هیچ آماری ارائه دهند. سردار نقدی با اشاره به تجربیات بدست آمده از عملیات طوفان الاقصی گفت: تجربه طوفان الاقصی نشان می‌دهد که نباید در مقابل رژیم صهیونیستی در موقعیت دفاعی قرار گرفت باید به این رژیم تهاجم کرد. وی افزود: طوفان الاقصی به ما نشان می‌دهد که اگر این تهاجم تا خود تل‌آویو و تا آزادی قدس ادامه پیدا نکند آنها دست به کشتار مردم می‌زنند. این تصور که مثلاً ما تعدادی از آنها را گروگان داریم به آنها رحم می‌کنند و به مردم تجاوز نمی‌کنند و به کشتار مردم دست نمی‌زنند، تصور درستی نیست. معاون هماهنگ کننده سپاه ادامه داد: عملیاتی که آغاز می‌شود باید تا آخر برود و کار آنها را تمام کند در غیر این صورت آنها فرصت پیدا می‌کنند با جنایت در حق مردم، نیروهای مقاومت را به پذیرش آتش بس وادار کنند و برای حفظ جان مردم مجبور بشوند آتش بس را بپذیرند؛ این درسی است که طوفان الاقصی به ما داده است و ان شاءالله ما در انتظار طوفان الاقصی 2 هستیم. معاون هماهنگ کننده سپاه درباره زمان اجرای عملیات وعده صادق 3 گفت: خیلی ها از ما می‌پرسند که این «وعده صادق 3» چه زمانی عملی می‌شود می‌گویم من دغدغه «وعده صادق 3» را ندارم این موضوع مربوط به مسئولین امنیتی کشور است و راجع به آن حرف می‌زنند و جواب شما را می‌دهند. وی افزود: ما بسیجی‌ها دنبال طوفان الاقصی 2 هستیم که کار صهیونیست‌ها را تمام کنیم و آن روز خیلی نزدیک است. سردار نقدی تصریح کرد: آنهایی که در سرزمین‌های اشغالی هستند بدانند بلایی بر سر آنها خواهد آمد که این یک سال و اندی که بر آنها گذشت در ازای آن چیزی که برای آنها قرار است نازل شود مثل قدم زدن در پارک و تفریح باشد. انتهای پیام/
3209399,شهادت سردار کیومرث پورهاشمی در حلب سوریه,۰۸ آذر ۱۴۰۳ - ۱۵:۵۵,https://newsmedia.tasnimnews.com/Tasnim/Uploaded/Image/1403/09/09/1403090910221583031553914.jpg,"به گزارش گروه بین‌المللخبرگزاری تسنیم،‌ «سردار کیومرث پورهاشمی»، معروف به «حاج هاشم» از مستشاران ارشد ایرانی در حلب دقایقی قبل در حمله مزدوران تکفیری تروریستی  به شهادت رسید.   در همین راستا روابط عمومی کل سپاه در بیانیه‌ای اعلام کرد: بسم الله الرحمن الرحیممِّنَ الْمُؤْمِنِینَ رِجَالٌ صَدَقُوا مَا عَاهَدُوا اللَّهَ عَلَیْهِ ۖ فَمِنْهُم مَّن قَضَىٰ نَحْبَهُ وَمِنْهُم مَّن یَنتَظِرُ ۖ وَمَا بَدَّلُوا تَبْدِیلًا(آیه 23 سوره احزاب) با شکست های راهبردی رژیم جلاد و گرگ صفت صهیونیستی در جبهه‌های غزه و لبنان و عدم دستیابی به اهداف پلید و شیطانی اردوگاه سلطه و صهیونیست برابر جبهه مقاومت اسلامی؛  تروریست‌های تکفیری تحت فرماندهی و هدایت شکست خوردگان میدان نبرد در غزه و جنوب لبنان، از روزهای گذشته بار دیگر حملات وحشیانه به سوریه را در دستور کار خود قرار داده‌اند که با پاسخ‌های قاطع ارتش و نیروهای مردمی مقتدر این کشور مواجه شدند. در جریان جنایت آفرینی‌های جدید گروهک‌های تروریستی تکفیری صهیونیستی در حومه حلب سردار رشید و شجاع سپاه اسلام""سرتیپ دوم پاسدار کیومرث (هاشم) پورهاشمی (معروف به حاج هاشم)"" از مدافعان دیرین حرم و مستشاران ارشد نظامی ایران در سوریه به درجه رفیع شهادت نائل آمد. وی برادر شهید گرانقدر و جاوید الاثر ابوالفضل پورهاشمی، از فرماندهان دفاع مقدس است و سابقه مجاهدت و مقابله با دشمن بعثی در جنگ تحمیلی در تیپ نبی اکرم(ص)، سپاه چهارم بعثت، قرارگاه رمضان و نیز مستشاری نظامی در محور مقاومت عراق و سوریه را در کارنامه افتخار آمیز و الهام بخش خود دارد. ضمن تبریک و تسلیت شهادت پرافتخار این سردار عالیقدر به محضر مبارک رهبر عظیم‌الشأن انقلاب اسلامی و فرمانده کل قوا حضرت امام خامنه‌ای(مد ظله العالی)، خانواده معظم شهیدان پورهاشمی، بستگان محترم، ملت شریف ایران، به ویژه مردم غیور و حماسه ساز استان کرمانشاه و آحاد همرزمان وی در سپاه پاسداران انقلاب اسلامی و محور مقاومت، به آگاهی عموم ایرانیان می‌رساند آیین‌های استقبال، تشییع و خاکسپاری پیکر مطهر این شهید عزیز متعاقباً اطلاع رسانی خواهد شد. انتهای پیام/"
3209139,ویترین تسنیم شماره ۸۰۰,۰۸ آذر ۱۴۰۳ - ۰۹:۵۶,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,هر روز بخشی از مهمتریناخبارو گزارش‌های تسنیم را در ویترین تسنیم ببینید: 1-گفت‌وگوی اختصاصی با امیر دریادار شهرام ایرانی: ناوهای جدید ارتش در راهند 2- بازی نعل و میخ اروپایی‌ها با حکم دیوان عالی علیه نتانیاهو 3- پشت‌صحنه توقف موقت قطع برق/ بازگشت خاموشی منتفی نیست 4- در بازار گوشت چه‌خبر است؟ زمزمه واردات گوشت با 2نرخ ارز  انتهای پیام/
3209088,پیام تبریک سرلشکر سلامی به شیخ نعیم قاسم,۰۸ آذر ۱۴۰۳ - ۰۸:۱۰,https://newsmedia.tasnimnews.com/Tasnim/Uploaded/Image/1403/09/08/1403090808085184031549354.jpg,"به گزارش گروه دفاعیخبرگزاری تسنیم، سرلشکر پاسدار حسین سلامی با صدور پیامی به  دبیرکل حزب الله لبنان ضمن تبریک پیروزی بزرگ مقاومت اسلامی و حزب الله لبنان در ناکام ساختن رژیم صهیونیستی، تاکید کرد: آتش بس در جبهه لبنان شکستی راهبردی و خفت بار برای رژیم صهیونی است که به هیچ یک از اهداف و آمال و آرزوهای شیطانی خود در جنگ علیه حزب الله حتی نزدیک هم نشد، و حتی می‌تواند سرآغاز آتش بس و پایان جنگ در غزه را رقم زند. در این پیام آمده است: بسم الله الرحمن الرحیم برادر مجاهد جناب حجت الاسلام والمسلمین شیخ نعیم قاسم دبیرکل مقتدر و مکرم حزب الله لبنان سلام علیکم؛ پیروزی بزرگ مقاومت اسلامی و سازمان سرافراز حزب الله لبنان که با ناکام ساختن رژیم صهیونیستی در دستیابی به اهداف اهریمنی در جبهه شمالی سرزمین‌های اشغالی و تحمیل آتش بس به رژیم جعلی حاصل شد را به جنابعالی، دولت و ملت شریف لبنان به ویژه رزمندگان غیور و دلاور حزب الله قهرمان تبریک و تهنیت می‌گویم. بی‌شک این پیروزی سترگ که به برکت خون‌های پاک شهیدان، صبر و مقاومت مردم لبنان و شجاعت و فداکاری‌های بی‌ دریغ جوانان و حزب الله عزیز رقم خورد، حادثه‌ای عظیم در تاریخ مبارزه ضد صهیونیستی در امت اسلامی غرب آسیا قلمداد می شود که با برهم زدن محاسبات مادی و معادلات سیاسی منطقه به همگان آموخت که؛ صراط مستقیم عزت، مقاومت و دفاع از دین و وطن جز با رفتار شجاعانه و متکی بر ایمان و اراده‌های مستحکم خدا محور و خودباور زنده و بالنده نخواهد ماند. آتش بس در جبهه لبنان شکستی راهبردی و خفت بار برای رژیم صهیونی است که به هیچ یک از اهداف و آمال و آرزوهای شیطانی خود در جنگ علیه حزب الله حتی نزدیک هم نشد، و حتی می‌تواند سرآغاز آتش بس و پایان جنگ در غزه را رقم زند. پذیرش آتش‌بس از سوی صهیونیست‌ها آن هم در زیر موشک باران حزب الله و هدف قرار گرفتن پایگاه‌ها و اهداف راهبردی دشمن صهیونی در عمق سرزمین‌های اشغالی حاوی درس‌ها و عبرت‌هایی است که به ویژه به حامیان باند تبهکار صهیونی و سگ هار امریکا در منطقه تاکید می‌کند؛ دوران زوال رژیم در حال سپری شدن است و آنها توان و توشه‌ای که بایستی برای مردمان و کشور خود هزینه می‌کردند در حمایت و همراهی با ظلم و جنایات جنگی صهیونیست‌ها علیه مردم فلسطین، غزه و لبنان تباه کردند و سرانجام این ماجرا همان گونه که ولی امر مسلمین و مقتدای حکیم و آزاده و مقتدرمان حضرت امام خامنه‌ای عزیز فرمودند:""جنایات رژیم صهیونیستی در غزه و لبنان برعکس خواست جنایتکاران باعث تقویت و تشدید مقاومت خواهد شد."" خاضعانه بر صبر و مقاومت شکوهمند و تاریخ ساز ملت رشید لبنان و به روح بلند شهیدان ""سید حسن نصرالله و سید هاشم صفی الدین"" و سایر فرماندهان رشید حزب الله لبنان که در منظومه شهدای آرمان فلسطین و آزادی قدس شریف می درخشند، درود می فرستیم. به فضل الهی همراه با ملت آگاه و دشمن شناس ایران، حامی و پشتیبان مقاومت اسلامی فلسطین و لبنان هستیم و در این راه مقدس از هیچ تلاش و کوششی فروگذار نخواهیم کرد.وَأُخْرَى تُحِبُّونَهَا نَصْرٌ مِّنَ اللَّهِ وَفَتْحٌ قَرِیبٌ وَبَشِّرِ الْمُؤْمِنِینَ. سرلشکر پاسدار حسین سلامی فرمانده کل سپاه پاسداران انقلاب اسلامی انتهای پیام/"
3208670,امام خامنه‌ای: هرگونه برخورد برای دشمن هزینه سنگین دارد,۰۷ آذر ۱۴۰۳ - ۱۳:۱۴,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه سیاسیخبرگزاری تسنیم، حضرت آیت‌الله خامنه‌ای فرمانده معظم کل قوا در دیدار مسئولان و فرماندهان نیروی دریایی ارتش جمهوری اسلامی ایران با گرامیداشت سالروز 7 آذر 1359 و حماسه‌آفرینی ناوچه پیکان در مقابل دشمن بعثی که روز نیروی دریایی نام گرفته است، نیروی دریایی را در دنیای امروز نیرویی حیاتی و تعیین‌کننده خواندند و با تحسین فعالیت بخش‌های مختلف عملیاتی، اطلاعاتی، پشتیبانی، سازندگی و نوآوری در نیروی دریایی ارتش، گفتند: جهت‌گیری نیروهای مسلح به‌ویژه نیروی دریایی در همه فعالیت‌ها و برنامه‌ریزی‌ها باید متمرکز بر افزایش آمادگی و توان رزم باشد. حضرت آیت‌الله خامنه‌ای، افزایش توان رزمی را باعث پیشگیری از تهاجم دشمن دانستند و افزودند: مهمترین کار نیروهای مسلح پیشگیری از تهاجم است بنابراین باید به‌گونه‌ای عمل و توان رزمی کشور را در نگاه و رصد بدخواهان ایران برجسته کنید که به‌معنی واقعی احساس کنند هرگونه برخورد برای آنها هزینه سنگینی به‌دنبال خواهد داشت. رهبر انقلاب اسلامی، استمرار مأموریت‌های دریانوردی را ضروری برشمردند و گفتند: همچنان‌که پیش از این گفته شد می‌توان مأموریت چندماهه ناوگروه 86 و جزئیات آن را با زبان و ابزار هنر به افکار عمومی منتقل کرد. در ابتدای این دیدار امیر دریادار ایرانی فرمانده نیروی دریایی ارتش جمهوری اسلامی ایران گزارشی از برنامه‌ها و فعالیت‌های این نیرو در بخش‌های مختلف بیان کرد. انتهای پیام/+
3205681,تجهیز ناو کردستان به موشک عمودپرتاب صیاد|گفتگوبا امیر ایرانی,۰۶ آذر ۱۴۰۳ - ۱۴:۲۵,https://newsmedia.tasnimnews.com/Tasnim/Uploaded/Image/1403/09/06/1403090613125846731532844.jpg,"گروه دفاعیخبرگزاری تسنیمـ محمدمهدی یزدی:در روز 7 آذر سال 1359 نیروی دریایی ارتش کشورمان در جریان عملیات مروارید در حالی که تنها حدود 2 ماه از آغاز جنگ تحمیلی می‌گذشت، توانست ضربات مهلکی به نیروی دریایی عراق وارد و توان دریایی رژیم بعث را نابود کند، از آن زمان در تقویم تاریخ ایران 7 آذر به نام «روز نیروی دریایی ارتش» نام‌گذاری شده است. از آن زمان تاکنون نیروی دریایی ارتش جمهوری اسلامی ایران هم در بحث آموزش و هم تجهیزات، تغییرات زیادی را به خود دیده است و از یک نیروی ساحلی در خلیج فارس که به‌گفته دریادار ایرانی در دهه 50 حتی از عبور از تنگه هرمز هم امتناع کرده بود، امروز به نیرویی قوی تبدیل شده است که با شناور ساخت داخل به مأموریت دور دنیا می‌رود. در این راستا گروه دفاعیخبرگزاری تسنیمبا امیر دریادار شهرام ایرانی فرمانده نیروی دریایی ارتش جمهوری اسلامی ایران به گفتگو نشست و موضوعاتی چون شناورهای جدید «زاگرس» و «کردستان»، پهپادهای لجستیکی جدید، رکوردشکنی موشکی ناوشکن سبلان، زیردریایی بعثت، فرماندهی‌های اقیانوسی، نصب موشک‌های پدافندی عمودپرتاب روی شناورها و... مطرح شده است که در ادامه مشروح آن را می‌خوانید و می بینید.  شهرام ایرانی متولد 1346 و اهل استان کردستان است. وی در سال 1364 وارد دانشگاه علوم و فنون دریایی امام خمینی نوشهر شد و در رشته ناوبری و فرماندهی کشتی به ادامه تحصیل پرداخت، پس از آن در مسئولیت‌های مختلفی از جمله معاونت آموزش ارتش و جانشینی معاونت آموزش کل ارتش به ایفای نقش پرداخت تا اینکه در مرداد ماه 1400 با حکم فرمانده‌کل قوا به‌عنوان فرمانده نیروی دریایی ارتش منصوب شد. * * ** * تسنیم: به‌مناسبت 7 آذر روز نیروی دریایی و به‌منظور بررسی توانمندی‌ها و توانایی‌های این نیرو خدمت امیر دریادار ایرانی فرمانده نیروی دریایی ارتش رسیدیم، امیر، بفرمایید از 7 آذر 59 الآن به کجا رسیده‌ایم و در چه وضعیتی هستیم. دریادار ایرانی:من هم به‌نوبه خودم هفتم آذر را که متعلق به مردم ایران است به همه مردم عزیز کشورمان به‌ویژه همرزمان عزیزمان و به‌طور خاص خانواده معظم و معزز شهدا تبریک عرض می‌کنم. 7 آذر سال 59 شروع یک اتفاق بزرگی در کشور بوده است که امروز شاهد محصولات ایثارگری‌های عزیزان در آن مقطع تاریخی هستیم. آن موقع در شمال خلیج فارس این روز به تاریخ ایران‌زمین اضافه شد و یک نیروی متجاوز بعثی در بخش دریا برای همیشه تاریخ از صحنه دریا حذف شد و کنار آن، آن اقتدار و سیادت دریایی برقرار شد، به‌گونه‌ای که شاهرگ اقتصادی کشور در طول 8 سال دفاع مقدس و تا امروز شده و ان‌شاءالله تا لحظه موعود مبارک برقرار باشد. در دفاع مقدس دیدیم شناورها در امنیت کامل آمدند و رفتند و اقتصاد جنگ مدیریت شد. . مشروح گفتگوی تصویری با امیر دریادار ایرانی * ساخت زیردریایی سنگین و فوق‌سنگین در دستورکار است الحمدلله بعد از دفاع مقدس در مرحله بازسازی، نیروی دریایی که یک رویارویی مستقیم با شیطان بزرگ داشت و همرزمانمان آن موقع توانستند ناوشکن سبلان را نجات دهند و به ساحل بیاورند و با تدابیر واقعاً بسیار دوراندیشانه فرمانده معظم کل قوا آن را بازسازی کنند، این نیرو به سمت ساخت ناوشکن‌ها رفت، ناوشکن‌هایی که توان پروازی و موشکی با برد بلند داشته باشند و از آن هم فراتر به ساخت زیردریایی‌ها رسیدیم و این مسیر از زیردریایی‌های سبک شروع شد و به نیمه سنگین رسید و امروز بحثمان زیردریایی سنگین و فوق سنگین است که در دستور کار قرار گرفته است.  کنار آن حضور موفق در دریا نه‌فقط بحث تأمین امنیت بلکه در حوزه دیپلماسی دریایی و ارائه توانمندی‌های نظام و کشور و مردم عزیزمان به طور خاص جوانان و دانشمندانمان در حوزه‌های مختلف علمی فنی وصنعتی داشتیم که این هم در قاب یک ماموریت به دور کره زمین به درستی ارائه شد. تسنیم: در بحث دیپلماسی دریایی که فرمودید، اخیراً هم رزمایش‌های متعددی با کشورهای مختلف داشتیم، هم اجلاس‌های مختلفی را شما حضور داشتید. به خصوص سفر به چین به نظرم جالب و قابل توجه بود، درباره دستاورد این سفرها و رزمایش‌های متنوع برای کشور بفرمایید؟ دریادار ایرانی:بالاترین سطح همکاری‌ها در صحنه بین الملل همکاری نظامی است، یعنی شما در حوزه‌های دیگر به یک پویایی رسیدید و در بخش نظامی می‌خواهید این مراودات انجام شود. اساساً نظامی‌ها به هر حال یک ویژگی‌های متفاوت‌تری دارند و آنچه که در ذهنشان است و برای آن تربیت شدند و آموزش دیدند، متفاوت‌تر است. لذا وقتی که کنار همدیگر می‌نشینند یعنی سطح تعاملات بین دو کشور و در واقع دو دولت و نظام به حدی رسیده که این‌ها می‌توانند با همدیگر گفتگو کنند و حرف همدیگر را متوجه شوند. حالا این در دریا شرایطش به خاطر محیط فعالیتش که خودش محیط اساساً خشن و ناآرامی است یک مقدار متفاوت‌تر است. دریا همیشه آن سکون و طلوع و غروب زیبایش که می‌بینید نیست، خشم دریا هم هست و عزیزانی که در سطح دریا فعالیت می‌کنند کاملاً متفاوتند چون علاوه بر دانشی که دارند و در معرض تهدید هم هستند. * تهیه کتاب دیپلماسی دریایی برای همکاری مشترک با کشورها ما در حوزه دیپلماسی و مراودات و دید و بازدیدها به سطحی رسیدیم که در واقع بتوانیم با همدیگر کار مشترک عملیاتی در دریا انجام دهیم که این‌ها هم گام‌های خودش را داشته و آخرش به یک زبان مشترک رسیدیم که آن هم باز ابتکاری در جمهوری اسلامی ایران و با تصویب ستاد کل نیروهای مسلح و ستاد ارتش جمهوری اسلامی ایران بوده که کتابی تهیه شده و امروز در اختیار کشورها قرار گرفته است. لذا برای این ارتباط مشترک دیگر هیچ محدودیتی نداریم و بعد از آن در بخش دیپلماسی یک گام جلوتر رفتیم و آن هم اجرای مشترک عملیات‌هاست.  امروز جمهوری اسلامی ایران در همه حوزه‌ها و بخصوص در حوزه دریا علی‌رغم همه تهدیدها و توطئه‌ها و تحریم‌هایی که بوده، در سطح تراز جهانی قرار گرفته است  و این ظرفیت از داخل ایجاد شده است. ما در حوزه دریا دائماً رصد می‌شویم، حوزه‌های خشکی و پروازی شاید کمتر رصد شود به خاطر اینکه در مرکز و مرزهای خودمان قرار دارد، ولی ما که به خارج از مرز می‌رویم دیگر به راحتی رصد و دیده می‌شویم، رفتار، عملکرد، گفتار و حتی تجهیزات و توانمندی‌هایمان ارزیابی می‌شود و با همه این ارزیابی‌ها به این رسیدند که کشوری که بیش از 4 دهه تحریم داشته به ویژه در حوزه نظامی، اما در حوزه دریا که پیچیده‌ترین حوزه در حوزه نظامی است صاحب رشد شده و زیردریایی در اختیار دارد و خودش آن را می‌سازد. همه این‌ها باعث شده که امروز الحمدلله در همین مراودات و گفتمان‌ها، ما جایگاه شاخص خودمان را داریم و همه هم از ما این انتظار را دارند که تجربیاتمان را در همه بخش‌ها به‌ویژه تربیت و آموزش که اصل بر پایه هر اقدامی است، به آنها منتقل کنیم. * بر افراشتن پرچم ایران بر عرشه شناورهای چینی تسنیم: در این سفرها نکته خاصی بود که جلب توجه کند و واکنشی از طرف مقام‌های خارجی برایتان جالب بود؟ دریادار ایرانی:نکته بسیار جالب این است که تمام تلاش در بخش رسانه‌های معاند یا منفی‌گرا این بوده که جمهوری اسلامی ایران در انزواست اما در این بازدیدها خلاف آن را دیدید. شما وقتی به بازدید شناوری در کشور دیگری می‌روید این اصلاً رسم نیست که آن کشور به‌جز پرچم ملی خودش، پرچم دیگر را افراشته کند حتی اگر که به‌اصطلاح میزان این قرابت و مراوده در سطح خیلی بالایی باشد و این مرسوم نیست ولی ما در بازدیدی که در چین داشتیم نکته ویژه‌اش همین بود، چینی‌ها بر عرشه شناورهایی که ما را دعوت کردند و بازدید کردیم، پرچم جمهوری اسلامی ایران را کنار پرچم کشور خودشان برافراشتند و نوع رفتارشان از نظر اجرای مراسم‌ها، تشریفات و... در سطح بازدید بالاترین مقام دولتی بود.  * درخواست اروپایی‌ها برای دیدار با نیروی دریایی ارتش بقیه کشورهایی هم که رفتیم عمدتاً همین‌طوری بوده است، حتی کشورهای اروپایی هم انتظار و درخواست دارند که با ما دیدار و گفتگو داشته باشند و همیشه هم اولین سؤالشان این است، مثلاً؛ ""شما در کدام کشورها آموزش و دوره دیدید؟""، که معمولاً می‌گوییم؛ ""جمهوری اسلامی ایران.""، قبول این موضوع برایشان خیلی سخت است و خدا را شکر می‌کنم که در همین سرزمین آموزش دیدم. تسنیم: نکته بعدی که می‌خواهم در مورد آن صحبت کنیم همین است، چیزی که در ذهن‌هاست این است نیروی دریایی هم مثل نیروی هوایی قبل از انقلاب اسلامی، نیروی خیلی وابسته‌ای بوده هم از نظر تجهیزاتی و هم از نظر آموزشی، اما بالاخره الآن 46 سال از انقلاب می‌گذرد و این آموزش‌ها و تجهیزات کاملاً بِروز و بومی شده است، الآن این تجهیزات و آموزش‌ها را در چه‌سطحی می‌بینید؟ یعنی الآن ما چند درصد می‌توانیم بگوییم که نیروی دریایی تجهیزات و شناورهایش بومی و داخلی هستند زیرا شناورهای خارجی هم با توجه به سنی که از آنها گذشته کم کم از دور خارج می‌شوند. دریادار ایرانی:واقعا امروز برای کشور و مردم افتخار بزرگی است، یک روزی واقعا همینطوری بود ما باید می‌رفتیم در کشور دیگر آموزش می‌دیدیم و می‌آمدیم و بعد همان را هم باز قبول نداشتند و می‌گفتند این روال باید تداوم داشته باشد. اما امروز نظام به یک سطحی رسیده که در پیچیده‌ترین حوزه که حوزه دریاست می‌تواند آدم‌هایش را به گونه‌ای تربیت کند که تاریخ را بنویسند و امروز می‌خواهم اینگونه جواب بدهم که از ما درخواست می‌شود تا اساتید ما بروند و در دانشگاه‌های آنها تدریس کنند. حتی در ماموریت ناوگروه 86 در کشورهایی که رفتند دوستانمان در آن کشورها، عزیزان ما را به عنوان یک الگو قرار دادند و می‌گفتند ایرانی‌ها آدمهای پرتلاش و جدی هستند و به قول معروف بسیار با انگیزه جلو می‌روند و هیچ مانعی را سرراهشان سد نمی‌بینند و از آن عبور می‌کنند. امروز الحمدلله ما هم در بحث تجهیزاتی هم در بحث تربیت و آموزش که تجهیزات هم از همین تربیت و آموزش به اینجا رسیده و مخلوط این‌ها و تجربه‌ای که تاکنون کسب شده و در مراکز علمی صنعتی و پژوهشی تزریق شده، به آن حد رسیدیم که با تجهیزات ساخت خودمان دور دنیا گشته‌ایم.  خوب است این را بگویم، ما یک سندی را الآن پیدا کردیم که در دهه 50 از نیروی دریایی درخواست می‌شود که به سواحل جاسک برود و گشت‌زنی کند، نیروی دریایی در سال 52 رسماً پاسخ می‌دهد؛ ""اگر بخواهیم از تنگه هرمز بیرون برویم حداقل تُناژ شناور باید 4000 تن باشد.""! اما در سال 1401 هم‌رزمان من شروع کردند در اوج توطئه و تهدید و تحریم با شناور ساخت خود ایران زمین و 1200 تن وزن، دور دنیا را گشتند و یک پهنه اقیانوسی بسیار بزرگ به‌اسم اقیانوس آرام که به‌تعبیر فرمانده معظم کل قوا آرام هم نیست، پشت‌سر گذاشتند و عبور کردند. امروز سطح تجهیزاتی و دانش بومی ما در این حد است که با تجهیزاتی که همه می‌گویند نمی‌شود، ما آن را شدنی می‌کنیم و الحمدلله همرزمان ما سالم می‌روند و سالم برمی‌گردند. این نکته‌اش خیلی مهم است شناورهای ما در همه این آبراها حضور پیدا می‌کنند، آبراه‌هایی که به قبرستان کشتی‌ها معروفند و همه هم این تصور را داشتند که مثلاً ایرانی‌ها امکان ندارد بتوانند همچنین دریانوردی را انجام دهند و مثلاً؛ ""آقای ایرانی ادعایی کرده است.""! ولی الحمدلله امروز با انجام مأموریت دور دنیا ترازمان این‌گونه بالا رفت. * فعلاً کارهای ستادی فرماندهی‌های اقیانوسی در حال انجام است تسنیم: موضوع ایجاد فرماندهی‌های اقیانوسی نیروی دریایی ارتش به کجا کشید و در چه مرحله‌ای است؟ دریادار ایرانی:ما در آبهای جنوبی مستقیم به اقیانوس هند متصل هستیم و با بسیاری از کشورها همسایه دریایی محسوب می‌شویم. در آینده باتوجه به ارتقای اقتصاد دریایی، منافع ما هم در دریا توسعه خواهد یافت. لذا تصمیم بر آن شد در اقیانوس‌های هند، اطلس و آرام که شناورهای ما تردد دارند و نیاز به پشتیبانی و حمایت خواهند داشت، فرماندهی‌های اقیانوسی تشکیل شود که فعلا کارهای ستادی آن در حال انجام است و آموزش‌ها و تجهیزات متناسب با این حضور در دستور کار است و اول هم همین پایگاه‌های شناوری است یعنی قرار نیست دیگر شناور برگردد شناور مستقر می‌شود و نیروی انسانی جایگزین می‌شود.  اولویت ایجاد این فرماندهی‌های اقیانوسی ابتدا اقیانوس هند سپس اطلس و بعد فرماندهی اقیانوس آرام است. تسنیم: سوخت این شناورها چگونه تأمین می‌شود؟ دریادار ایرانی:در حوزه سوخت در ناوگروه 86 نشان دادیم که در جمهوری اسلامی ایران اتفاق جدیدی افتاده که نمی‌توانیم وارد آن شویم و نمی‌خواهیم رسانه‌ای شود. * دستاوردهای جدید نیروی دریایی؛ از پهپادهای راهبردی تا موشک‌های جدید تسنیم: باتوجه به اینکه در آستانه روز نیروی دریایی هم هستیم چه شناورها و تجهیزات جدیدی قرار است به نیروی دریایی اضافه شود؟ دریادار ایرانی:بله ما یک برنامه زمان‌بندی‌شده داریم که تدابیر ستادی آن هم ابلاغ شده است و در ادامه به‌مناسبت هفتم آذرماه امسال در حوزه شناوری، پروازی، موشکی، جنگ‌های الکترونیک و پهپادی و بدون سرنشین‌ها به‌طورکلی برنامه داریم. تسنیم: لطفاً کمی جزئی‌تر در این خصوص بفرمایید. دریادار ایرانی:در حوزه شناوری ما جدیدترین شناورمان «زاگرس» خواهد بود که با یک ظرفیت بسیار بالا و قابل توجه پا به میدان خواهد گذاشت. در کنار آن ناوشکن سبلان با به روز رسانی که روی آن  اتفاق افتاده توانش هم در بحث تنوع هم در بحث برد موشکی 4 برابر شده، در حوزه موشکی ساحل به دریا به برد بیش از هزار کیلومتر رسیدیم که یک نوآوری‌هایی در آن اتفاق افتاده و الحاق‌هایی درخصوص آن خواهیم داشت.  در حوزه پهپادی ما دو گونه پهپاد راهبردی داریم که ان‌شاءالله الحاق خواهد داشت و همچنین پهپادهای دیگری که در داخل کشور ساخته می‌شود و مختص دریاست. یک منطقه جدید دریایی نیز خواهیم داشت که فاز اول آن افتتاح خواهد شد. * «زاگرس» یک شگفتی بی‌نظیر در جمهوری اسلامی ایران است تسنیم: عملیات‌ها و  ماموریت‌های شناور اطلاعاتی رزمی زاگرس چیست و آیا قرار است که همراه ناوگروه‌ها در ماموریتها حضور داشته باشد؟ دریادار ایرانی:این شناور این ظرفیت را دارد که هم ناوگروه‌ها را همراهی کند و هم خودش مستقل در عرصه دریا حضور پیدا کند و ماموریت‌هایش را انجام بدهد و همینطوری هم که فرمودید شناور اطلاعاتی رزمی و یک شگفتی واقعا بی نظیر در جمهوری اسلامی ایران است و به سطح توانمندی بالایی رسیده است. * رونمایی از شناور لجستیک «کردستان» در آینده در حوزه شناورهای لجستیک و پشتیبان نیز ان‌شاءالله یک شناور جدید به‌نام «کردستان» خواهیم داشت که در آینده رونمایی خواهد شد.  * امکان جابه‌جایی نفر و محموله‌های سنگین با پهپادهای لجستیکی جدید نداجا تسنیم: در خصوص بحث پهپادی باتوجه به توانمندی‌ها و اخباری که راجع به این حوزه منتشر می‌شود، نیروی دریایی چقدر در حوزه پهپادی می‌خواهد ورود کند و در چه حوزه‌هایی مانند شناسایی، اطلاعاتی و رزمی قرار است از پهپاد در نیروی دریایی استفاده شود؟ دریادار ایرانی:ما امروز در نیروی دریایی بحثمان بحث بدون سرنشین‌هاست که یک بخشی از آن پهپاد است. در حوزه پهپادی الآن ما تنوع پهپادی داریم که در واژه‌های شما به آن اشاره شد، اما امسال یک بخشی به آن اضافه شده به عنوان پهپادهای لجستیکی که می‌تواند وزن سنگینی را در سطح دریا جابجا کند که این در حتی بحران‌هایی که برای کشتی‌ها اتفاق می‌افتد یا حتی در سواحل این امکان را می‌دهد که هم امکانات پزشکی و هم حتی نفر با آن به صورت اضطراری جابجا شود و در حوزه پشتیبانی هم آنچه که مورد نیاز است از جمله دارو و حتی محموله‌هایی که خون باشد را کیلومترها دورتر و به آن نقطه‌ای که مورد نیاز است، برساند. الحمدلله ما در همه این حوزه‌ها ورود می‌کنیم ولی قطعاً تمرکزمان روی بحث رصد، شناسایی و پایش دریاست و آن هم به‌خاطر نوع مأموریتی است برای برقراری امنیت دریایی عهده‌دار هستیم و البته کنارش برای حمایت از شناورها و برخورد با عواملی که تهدید هستند در حوزه رزمی و... هم به نقطه خیلی خوبی رسیده‌ایم. * پهپادهای انتحاری و بمب‌افکن و موشک‌انداز در نیروی دریایی تسنیم: از پهپادهای انتحاری هم بناست در نیروی دریایی استفاده شود؟ دریادار ایرانی:حتماً ما همه پهپادهای رزمی چه انتحاری و چه با توان بمب‌ریزی و پرتاب موشک را در اختیار داریم. * شناورها و زیردریایی‌های بدون سرنشین بُردبلند در دستورکار نداجا تسنیم: در صحبت‌هایتان به بحث بی‌سرنشین‌ها اشاره کردید، قاعدتاً منظورتان شناورهای بدون سرنشین در نیروی دریایی بود این شناورها در چه وضعیتی قرار دارند؟ دریادار ایرانی:منظور هم شناورهاست و هم زیردریایی‌های بدون سرنشین که امروز دیگر از نظر توانمندی مشکلی نیست و روی بحث بُرد آن کار می‌کنیم تا در بردهای بسیار بلند بتوانیم از اینها استفاده کنیم که آن هم باز حوزه‌های پایشی، رزمی و انتحاری را شامل می‌شود یعنی این تجهیزات در همه این بخش‌ها در داخل ساخته می‌شود و کلاس‌های مختلفی دارد. تسنیم: این حوزه‌ها به محصول رسیده‌اند؟ دریادار ایرانی:بله ان‌شاءالله رونمایی خواهد شد. * زیردریایی سنگین بعثت با سامانه سلاح بِروزشده رونمایی می‌شود تسنیم: موضوع دیگر بحث زیردریایی‌هاست، تا جایی که اطلاع داریم علاوه بر زیردریایی‌های کلاس غدیر که نداجا به آن مجهز است و زیردریایی فاتح، فرمودید زیردریایی سنگین «بعثت» در حال تجهیز است، مراحل ساخت این زیردریایی به کجا رسیده است و آیا قرار است به‌زودی رونمایی شود؟ دریادار ایرانی:کارهایش دارد جلو می‌رود، ما یک مقدار با دانشمندانمان چالش داریم، ما درخواستی را تعریف می‌کنیم و موقعی که آنها برآوردشان را به ما می‌دهند موضوع جدیدتر و با قابلیت‌های بیشتر و بالاتر ارائه می‌شود و ما هم آن را ترجیح می‌دهیم تا به دست ما برسد هرچند زمان بیشتری ببرد، لذا زمانی هم برای ارزیابی‌ها و تست‌هایش نیاز است و امیدواریم بعثت به‌زودی و البته نه امسال عملیاتی شود، به هر حال در حوزه زیردریایی دانش آن وجود دارد و بخش عمده ساخت آن تمام شده و تجهیزاتش هم موجود است و سامانه سلاحش هم که بِروز می‌شود. * رونمایی از موشک‌های کروز زیردریایی‌ها با برد بالاتر تسنیم: یک موضوعی را هم ما قبلاً پیگیری کرده بودیم و خبرش تا حدودی منتشر شده بود، بحث شلیک موشک کروز از زیردریایی است. این دستاورد الآن عملیاتی شده است؟ دریادار ایرانی:بله آن انجام دادیم و الحاق و رونمایی شد و در این رونمایی‌های جدید هم مجدداً چون بردش اضافه شده است، دوباره رونمایی خواهیم کرد. * تجهیز شناورهای ارتش به موشک‌های پدافندی عمودپرتاب تسنیم: یک بحث دیگر که خیلی در شناورها و حوزه دریایی مطرح است، بحث پدافندی است و ما شاهدیم که موشک‌های پدافندی جدیدی را هم وزارت دفاع، هم نیروی دریایی ارتش و هم سپاه رونمایی می‌کنند، کلاسی که الآن روی شناورها استفاده می‌شود مایل‌پرتاب است، آیا قرار است موشک‌های عمود پرتاب هم به شناورهای ارتش اضافه شود؟ دریادار ایرانی:الآن عمودپرتاب هم به شناورهای ما اضافه شده است. ما این سامانه‌ها را در دو برد کوتاه و متوسط عمود پرتاب داریم که رونمایی خواهد شد اما در برد بلند دوستان ما مشغول کارند و فکر می‌کنم به‌زودی به آن برسند یعنی آن هم محدودیت ندارد، فعلاً فقط برد بلندمان مایل‌پرتاب است و شناورهایمان در برد کوتاه و متوسط عمود پرتاب دارند. موشک‌های پدافندی عمودپرتاب روی شناور «کردستان» نصب شده است. * نصب موشک عمودپرتاب و بردبلند «صیاد» روی ناو «کردستان» تسنیم: این سامانه‌های بردبلند همان موشک‌های صیاد است؟ دریادار ایرانی:بله صیاد است، بناست به‌زودی نصب شود.  تسنیم: موضوع دیگری که این روزها در بحث دریایی در رسانه مطرح است، بحث تنگه باب المندب و دریای سرخ و درگیری بین یمن و رژیم صهیونیستی و دفاع یمنی ها از فلسطین و دفاع از خودش است. با این شرایط امنیت آن منطقه را چطور ارزیابی می‌کنید و حضور نیروی دریایی ارتش در دریای سرخ به چه میزان است؟ دریادار ایرانی:یمنی‌ها مردمی هستند که بالاخره آسیب‌های جنگ را پشت سر گذاشتند و کامل متوجهند که در غزه چه می‌گذرد. امروز فقط مردم یمن خونشان به جوش نیامده، همه مردم دنیا، همه ادیان الهی حتی آنهایی که دین هم ندارند دیگر واقعاً خونشان به جوش آمده و همه هم یک سوال دارند که جامعه بشری و این حقوق بشر کجاست؟ و یک لحظه این فکر را می‌کنند که چه موقع ممکن است این اتفاق برای آنها هم بیفتد؟ یعنی مردم دنیا الآن این دو سه سؤال ساده را دارند. الآن خیلی کشورها را می‌بینید که اقلام و پول و طلا و ماشین و هرچه که ظرفیت دارند برای کمک جمع می‌کنند، لذا یمنی‌ها شاید ظرفیتی این چنینی برای کمک نداشته و مثلا منابع مالی نداشتند که کمک کنند و بالاخره می‌خواستند در این خصوص نقش آفرینی کنند و این نقش‌آفرینی را در این دیدند که بگویند رژیم صهیونیستی که اینگونه با جامعه بشری برخورد می‌کند باید تنبیه شود و از ظرفیت موجود خودشان استفاده کردند و نکته مهمش این است که این عزیزان از آن چهارچوبی که اعلام کردند اصلا و به هیچ وجه در کل این مدت خارج نشدند. * آماده اسکورت کشتی‌های خارجی در دریای سرخ هستیم در یک نشستی یک فرمانده نیروی دریایی خارجی پیش ما آمد و گفت که مثلاً؛ ""آن منطقه ناامن است.""، به او گفتم؛ ""اصلاً ناامن نیست و ناامنی وجود ندارد و یمنی‌ها آن حوزه انسانی‌شان گل کرده، به جوش آمده و به آنها برخورده و واکنششان این‌گونه است و با یک تهدید جهانی که با همه مشکل دارد برخورد می‌کنند ولی بقیه کشتیرانی‌ها در امنیت کامل انجام می‌شود و ما هم آنجا اسکورت انجام می‌دهیم و کشتیرانی و ترددها انجام می‌شود.""، حتی به ایشان گفتم؛ ""اگر نگران هستید شما و بقیه کشورهایی که با آن ارتباط دارید، همه می‌توانید درخواست کنید تا جمهوری اسلامی ایران اسکورت‌تان کند.""، البته پول هم بابت این کار نمی‌گیریم، چون این در واقع خدمت به جامعه جهانی است و ایرانی‌ها همیشه در طول دوران این‌گونه فکر و زندگی کرده‌اند، ما برای کسی تهدید نیستیم بلکه کمک هم می‌کنیم. امروز از نظر ما آنجا ناامن نیست و القای ناامنی در آنجا برای این است که یمنی‌ها را تحت فشار قرار بدهند در حالیکه امنیت آن منطقه کاملا برقرار است و نه تنها ما بلکه خیلی کشورها هستند که آنجا شناورهای خودشان را اسکورت می‌کنند و این نه به‌خاطر یمن که به‌خاطر دزدی دریایی است و از قبل هم بوده است، ضمن اینکه آنها به‌صورت مشترک و مرکب این کار را انجام می‌دهند، یعنی 57 کشور کنار همدیگر هستند و نوبتی فرمانده‌شان عوض می‌شود و کشورهایی مثل ما، چین و روسیه این کار را مستقل انجام می‌دهیم،لذا ما هم شناورهای خودمان را اسکورت می‌کنیم و این نه از ترس اینکه یمن اقدامی برعلیه ما انجام دهد از این جهت که دزدی دریایی اتفاق نیفتد و شناورهایمان مورد تهدید قرار نگیرند. حضور ما در آنجا کاملا حرفه‌ای است و نقشمان این است که بتوانیم امنیت شناوری که احیاناً به خطر افتاده را برقرار و در صورت درخواست کمک کنیم و مواردی پیش آمده که با افتخار با سربلندی همراه بوده و برای کمک به شناور مورد تقدیر هم واقع شدیم. تسنیم: طی سال‌های اخیر بحث استفاده نیروی دریایی از شرکت‌های دانش‌بنیان خیلی مطرح بوده و از نیروهای علمی استفاده شده است و نمایشگاهی از این دستاوردها و همکاری‌ها هم هر سال برگزار می‌شود، امسال هم قرار است نمایشگاهی با شرکت‌های دانش بنیان داشته باشید؟ دریادار ایرانی:ما امسال مقداری تراکم در برنامه‌هایمان زیاد است و نمایشگاهمان در قالب واقع در الحاق‌هایمان رقم می‌خورد، اما اینجا لازم می‌دانم به عنوان یک ایرانی، واقعا دست این جوانها و صنعتگران و دانشمندان و پژوهشگران ببوسم و این کار را با افتخار انجام می‌دهم. زیرا وقتی در دریا حضور داریم ارتباطمان هیچگاه با ساحل قطع نمی‌شود و با اقتدار دریانوردی می‌کنیم، طوفان که هست هیچ نگرانی از بعد پشتیبانی ندارم چون همه چیز در داخل تهیه و تامین می‌شود و به سرعت به من می‌رسد و اگر لازم باشد و سوالی داشته باشم در حد یک تلفن با آن دانشمند عزیز تماس می‌گیرم و از او راهنمایی می‌خواهم. لذا ظرفیت ما در استفاده از دانش بنیان‌ها نسبت به سال قبل به جرات می‌توانم بگویم 4 تا 5 برابر شده و تجربیاتی که در ناوگروه 86 دریافت کردیم را در حوزه متناسب با دانش بنیان‌ها در میان گذاشتیم و این باعث شده شرکت‌های جدیدی و بیایند تیم‌های جدیدی ورود کنند و خیلی اتفاقات عجیبی در نیرو و عرصه دریا می‌افتد. * ناوشکن سهند در رزمایش ذوالفقار یا دهه فجر رونمایی می‌شود تسنیم: راجع‌به وضعیت ناوشکن سهند هم بفرمایید بعد از سانحه‌ای که صورت گرفت در چه مرحله‌ای است. دریادار ایرانی:سهند نوبت تعمیرات نیمه اساسی‌اش هم رسیده بود و این سانحه هم اتفاق افتاد و مراحل آمادگی‌ و به روز رسانی‌اش را طی می‌کند و خوشبختانه با یک ظرفیت جدیدتر و با یک تغییر شکل جدیدتری پا به عرصه خواهد گذاشت و پیش‌بینی‌مان این است که بتوانیم در رزمایش ذوالفقار یا دهه فجر از آن رونمایی شود. تسنیم: در پایان اگر نکته خاصی است ما در خدمت شما هستیم. دریادار ایرانی:نکته خاص ما این است که خاک پای همه مردم عزیز کشورمان هستیم و ان‌شاءلله ما و همرزمان ما را دعا کنند که شرمنده شهدایمان نشویم و واقعاً بتوانیم آن وظیفه‌ای را که به‌عهده‌مان است زیر پرچم ولایت با افتخار انجام بدهیم. انتهای پیام/"
3207817,باقری: پاسخ به اسرائیل ورای تصورات سران رژیم طرح‌ریزی شده است,۰۶ آذر ۱۴۰۳ - ۱۲:۰۰,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم، سردار سرلشکر محمد باقری رئیس ستادکل نیروهای مسلح جمهوری اسلامی ایران در جمع فرماندهان عالی نیروهای مسلح به استیصال و درماندگی این روزهای رژیم صهیونیستی در دو جبهه غزه و جنوب لبنان اشاره کرد و گفت: ارتش رژیم صهیونیستی علی‌رغم همه جنایاتی که علیه غیرنظامیان در لبنان و نوار غزه انجام داده، نتوانسته است به هیچ کدام از اهداف اعلامی خود برسد، ازاین‌رو با حمایت و همراهی همه‌جانبه نظامی و سیاسی آمریکای جنایتکار و متحدانش با هدف گسترش جنگ و اخلال در امنیت منطقه و در سایه خواب و سکوت مرگبار مجامع به‌اصطلاح حقوق‌بشری با قلدری و زیر پا گذاشتن تمام قوانین و قواعد بین‌المللی به نسل‌کشی وحشیانه ملت بی‌پناه فلسطین و مردم لبنان پرداخته و بسیاری را از خانه و کاشانه آواره کرده است.  وی ادامه داد: مهمترین هدف آنها از جنگ در لبنان، رؤیای تثبیت امنیت شمال سرزمین‌های اشغالی و بازگرداندن سکنه این مناطق بود، که این امر نه‌تنها محقق نشده است، بلکه با ناامنی‌های گسترده در شهرهای بزرگی مثل حیفا و تل‌آویو هم روبه‌روست. سرلشکر باقری افزود: ارتش رژیم صهیونیستی مهمترین هدف  از حمله به نوار غزه را آزادسازی اسرا اعلام کرده بود؛ اما اینک پس از گذشت 14 ماه از عملیات طوفان‌الاقصی نه‌تنها نتوانستند حتی نشانی از محل نگهداری این اسرا پیدا کنند، بلکه بعد از چند ماه جنگ تمام‌عیار، نخست وزیر این رژیم مجبور شد برای آزادی اسرای‌شان جایزه اعلام کند. رئیس ستادکل نیروهای مسلح همچنین درباره تجاوز اخیر این رژیم به کشورمان که به شهادت چهار نفر از نیروهای پدافند هوایی ارتش انجامید، تصریح کرد: صهیونیستها با این اقدام خطوط قرمز جمهوری اسلامی را رد کردند، اما بدانند که  نیروهای مسلح جمهوری اسلامی ایران مبتنی بر اخلاق و آموزه‌های دینی و بر اساس قوانین بین‌المللی، در راستای دفاع از تمامیت ارضی، به‌دور از تعلّل و تعجیل و با دقت و درایت و در زمان مناسب پاسخ پشیمان‌کننده و متفاوتی را به متجاوزین خواهد داد. سرلشکر باقری اضافه کرد: جمهوری اسلامی ایران هیچ‌گاه تعرض به خاک خود را برنمی‌تابد و بی‌پاسخ نمی‌گذارد و در این مورد نیز حتماً واکنش مناسبی خواهد داشت. رئیس ستادکل نیروهای مسلح با اشاره به دو عملیات وعده صادق، تصریح کرد: همان‌طور که این دو عملیات به‌لحاظ تاکتیک و شکل اجرا و حتی نوع تسلیحات به‌کاررفته در آنها با یکدیگر متفاوت بود، پاسخ به تجاوز اخیر اسرائیل نیز ورای تصورات سران این رژیم طرح‌ریزی شده است. سرلشکر باقری خاطرنشان کرد: نیروهای مسلح ایران سالهاست که دکترین دفاعی خود را بر مبنای پاسخ کوبنده، بازدارنده و در زمان مقتضی به بالاترین سطح تهدیدات دشمنان طراحی کرده است. رئیس ستادکل نیروهای مسلح تأکید کرد: همان‌طور که فرمانده معظم کل قوا فرمودند، فرماندهان نظامی و مسئولان سیاسی ما در تعیین شکل و زمان این پاسخ نه تعلل خواهند کرد و نه شتاب‌زده خواهند شد، اما یک اصل در این میان تغییرناپذیر است و آن این‌که رژیم اسرائیل حتماً بهای سنگین تعدی به خاک مقدس ایران را خواهد پرداخت. انتهای پیام/+
3207518,معاون رئیس جمهور با امیر سیاری دیدار کرد,۰۵ آذر ۱۴۰۳ - ۲۱:۲۲,https://newsmedia.tasnimnews.com/Tasnim/Uploaded/Image/1403/09/05/1403090521224420831527614.jpg,به گزارش حوزه دولتخبرگزاری تسنیم، شهرام دبیری، معاون پارلمانی رئیس جمهور دوشنبه 5 آذر و در آستانه روز نیروی دریایی ارتش جمهوری اسلامی ایران با امیر دریادار حبیب‌الله سیاری، معاون هماهنگ کننده ارتش دیدار و گفتگو کرد.در این دیدار معاون پارلمانی رییس جمهور با قدردانی از ایثار و جانفشانی دریادلان نیروی دریایی ارتش گفت: اقتدار دریایی ایران مرهون دلاوری، خلاقیت و شجاعت  سربازان و فرماندهان و مدافعان شجاع وطن است که اقتدار و امنیت را در آب‌های خلیج فارس و دریای عمان به نمایش گذاشته اند.امیر دریادار حبیب‌الله سیاری نیز ضمن قدردانی از معاون رئیس‌جمهور توان بازدارندگی و اقتدار نیروهای مسلح را برگرفته از پشتیبانی ملت و دولت و فرماندهی عالی رهبر معظم انقلاب اسلامی خواند و برای دولت وفاق ملی آرزوی موفقیت در صحنه داخلی و عرصه بین‌المللی کرد.انتهای پیام/
3207387,امانی: روز گذشته برای رژیم صهیونیستی بسیار دردناک بود,۰۵ آذر ۱۴۰۳ - ۱۶:۵۹,https://newsmedia.tasnimnews.com/Tasnim/Uploaded/Image/1403/09/05/1403090516590163531525974.jpg,به گزارش گروه دفاعیخبرگزاری تسنیم،  مجتبی امانی سفیر ایران در لبنان  در نهمین جشنواره ملی مالک اشتر بسیج طی سخنانی اظهار داشت: چند روز بعد از تسخیر لانه جاسوسی آمریکا در سال 1358، آمریکا تهدید کرد ناوش را به خلیج‌فارس می‌آورد و در چنین شرایطی امام دستور تشکیل بسیج را دادند. وی ادامه داد: در 5 آذر 1358 بسیج تشکیل شد و بنده هم در 10 سالگی به عضویت بسیج درآمدم. بعد از شهریور 1359 شبی فرمانده بسیج ناحیه آمد و خبر از سقوط خرمشهر داد 14-15 نفر اعلام آمادگی کردند. سه نفر از این تعداد با مینی‌بوس به خرمشهر برده شدند. چند ماه بعد یکی از آنان زخمی شد و برای ملاقات ایشان به بیمارستانی در خرمشهر رفتیم. وقتی از چگونگی جراحتش پرسیدم گفت: با تفنگ «ام یک» مقابل تانک عراقی ایستادم و تیراندازی کردم و تیربار تانک ایشان را به گلوله بسته بود. یک تیر به جمجمه و یک تیر به بازوی ایشان اصابت کرده بود اما زنده مانده بود. سفیر ایران در لبنان افزود: آن زمان به «ام یک» می‌گفتیم چماق که وزنی حدود 5-6 برابر وزن یک مسلسل کلاشینکف داشت، اما با اراده‌های بالا توانستیم پیروزی‌های بزرگی در دفاع مقدس به دست بیاوریم. چنین اراده‌هایی در آحاد مردم ایران متکثر شد و گسترش یافت و امروز نیز به آن اراده‌ها برای مقاومت در برابر زورگویان و دشمنان کشورمان نیاز داریم. امانی ادامه داد: امروز دستیابی ما به علوم تسلیحاتی باعث تقویت اراده ما شده است و آنچه که الان در منطقه ظهور و بروز یافته همین اراده ماست. مقاومت با اراده خودش است که پیروز است و تا زمانی که مقاومت در مقابل تجاوزکاران قرار دارد پیروزی نصیب مقاومت خواهد شد. وی تصریح کرد: افق‌های جدیدی پیش روی مقاومت گشوده شده است که یک نمونه از آن را دیروز مشاهده کردید. روز گذشته روز بسیار دردناکی برای رژیم صهیونیستی بود و نشان داد که مقاومت توفنده‌تر از گذشته به مسیر خود ادامه خواهد داد. انتهای پیام/
3207368,سردار سلیمانی: آمریکا پرچمدار سیاست استعماری در دنیا است,۰۵ آذر ۱۴۰۳ - ۱۶:۳۲,https://newsmedia.tasnimnews.com/Tasnim/Uploaded/Image/1402/07/10/1402071011141571628472264.jpg,به گزارش خبرنگار دفاعیخبرگزاری تسنیم، سردار غلامرضا سلیمانی رئیس سازمان بسیج در نهمین جشنواره مالک اشتر بسیج طی سخنانی اظهار داشت: آغازگر سیاست استعماری روباه پیر یعنی بریتانیای مکار بود و ادامه دهنده این سیاست خبیثانه شیطان بزرگ یعنی آمریکا است و آمریکا امروز پرچمدار سیاست خبیث استعمار در دنیا است.  وی افزود: در گذشته هم انگلیسی‌ها هرج و مرج را در دوره قاجار حاکم کردند و اوضاع ایران طوری شده بود که اگر پادشاه کشور می‌خواست به شمال کشور برود باید از روس‌ها اجازه می‌گرفت و اگر می‌خواست به جنوب کشور برود باید از انگلیس‌ها اجازه می‌گرفت. سردار سلیمانی ادامه داد: در ادامه هم انگلیسی‌ها دیکتاتوری را بر مقدرات ملت ایران حاکم کردند و بعد در هنگامه جنگ جهانی دوم همان دیکتاتوری که خودشان روی کار آورده بودند را وادار به تسلیم بی قید و شرط کردند. وی با اشاره به بیانات رهبر معظم انقلاب اسلامی گفت: سخنان امروز رهبر معظم انقلاب اسلامی (مدظله‌العالی) فصل جدیدی از جهاد تبیین، جهاد خدمت، جهاد علم و فناوری و امید آفرینی برای ما گشود و باید در همه عرصه‌ها مکتب و تببین بسیجی شکل گیرد. سردار سلیمانی تصریح کرد: بسیج به دنبال این است که حرکت‌های جهادی و فرآیندهای بسیجی‌ را در کنار دیگر نقش‌آفرینان اعم از سازمان‌های مردم‌نهاد، قوه‌های مقننه، مجریه، قضائیه و نیروهای مسلح توسعه دهد و برای این منظور کار برنامه‌ریزی‌های دقیقی صورت‌گرفته و از هدایت‌های رهبر معظم انقلاب اسلامی (مدظله‌العالی) برخوردار هستیم و معظم‌ٌله ما را راهبری می‌فرمایند. انتهای پیام/ 
3207227,رزمایش ایران و آذربایجان در بالاترین سطح آمادگی اجرا می‌شود,۰۵ آذر ۱۴۰۳ - ۱۴:۱۲,https://newsmedia.tasnimnews.com/Tasnim/Uploaded/Image/1403/09/05/1403090514081722031523884.jpg,"به گزارش گروه دفاعیخبرگزاری تسنیم،‌ دومین روز رزمایش مشترک نیروی های ویژه نیروی زمینی سپاه پاسداران انقلاب اسلامی و نیروی زمینی ارتش جمهوری آذربایجان با مراسم سان و ادای احترام به پرچم دو کشور ادامه یافت.  شب گذشته طی جلسه‌ای رسمی با حضور هیئت‌های نظامی دو کشور دوست و همسایه  در قرارگاه تاکتیکی، بر اساس اهداف، فرماندهان ارشد دو کشور، عملیاتهای این رزمایش را توجیه و بررسی کردند. در ادامه این رزمایش مشترک، صبح امروز دو فرمانده ارشد نیروی زمینی سپاه و نیروی زمینی ارتش جمهوری آذربایجان،  ضمن ادای احترام به پرچم دو کشور از یگانهای حاضر دو کشور سان دیدند. در مراسم سان امروز،  سرتیپ وقار علیوردی یف معاون رئیس اداره کل عملیات و آمادگی رزم و رئیس اداره عملیات وزارت دفاع جمهوری آذربایجان, طی مصاحبه‌ای گفت: در ابتدا می‌خواهم ذکر کنم که از دیروز با ورود به مرز کشور همسایه جمهوری اسلامی ایران، با همدیگر رزمایش مشترک را شروع کردیم  و تمرین‌های مقدماتی رزمایش مشترک ادامه دارد. وی افزود: دیروز جلسه برای نحوه اجرای رزمایش مشترک انجام گرفت و امروز شاهد شروع رزمایش مشترک هستیم و بعد از این تمرینات رزمایش شروع می‌شود. سرتیپ وقار علیوردی یف گفت: اعتقاد دارم که نیروهای حاضر شده از دو کشور بدون ابهام با روحیه بالا این رزمایش را به پایان خواهند رساند و هر دو گروه تجربیات نظامی کسب کرده و  علم و تاکتیک‌های خود را با همدیگر به اشتراک گذاشته و این کار جلب اعتبار و اعتماد هر دو کشور را به دنبال خواهد داشت. سردار ولی معدنی معاون عملیات نیروی زمینی سپاه پاسداران انقلاب اسلامی نیز با بیان اینکه این رزمایش از چهار ماه پیش بین دو کشور جمهوری اسلامی ایران و جمهوری آذربایجان در سطوح هیئت‌های نظامی مورد بحث، تجزیه ، تحلیل و تصویب قرار گرفته است، گفت: نیروی زمینی محور اصلی این رزمایش است و این رزمایش در بالاترین سطح آمادگی بین نیروی‌های نظامی زمینی دو کشور انجام می‌گیرد. معاون عملیات نیروی زمینی سپاه در ادامه گفت هدف از برگزاری این رزمایش، تحکیم روابط دوجانبه ، همکاری مشترک در مبارزه با گروه‌های سازمان یافته مسلح غیرقانونی، امنیت مرزهای مشترک، افزایش قابلیت‌های نظامی و گسترش همکاری های دفاعی در سطوح عملیاتی و تاکتیکی است. این رزمایش به مدت 4 روز در منطقه عمومی اصلاندوز استان اردبیل ادامه خواهد داشت. انتهای پیام/"
3207008,باقری: قدرت دریایی پیشران پیوند ایران با جهان اسلام است,۰۵ آذر ۱۴۰۳ - ۱۰:۵۵,https://newsmedia.tasnimnews.com/Tasnim/Uploaded/Image/1402/07/16/1402071613372583828519384.jpg,"به گزارش گروه دفاعیخبرگزاری تسنیم، سردار سرلشکر محمد باقری رئیس ستادکل نیروهای مسلح در پیامی فرارسیدن هفتم آذرماه روز نیروی دریایی ارتش را تبریک گفت. متن این پیام به شرح زیر است: هفتم آذر ""روز نیروی دریایی ارتش""؛ تجلی گاه شجاعت و دلاورمردی‌های ماندگار دریادلان ارتش جمهوری اسلامی ایران و رزمندگان ناوچه‌ی پیکان در رویارویی با ارتش بعثی صدام و در یکی از حساس‌ترین مقاطع دفاع مقدس، که با شجاعت و فداکاری مثال‌زدنی و با کمترین امکانات و تجهیزات، با ایثار جان و هستی ارزشمند خود مهلک‌ترین ضربات را بر پیکر نیروی دریایی ارتش خصم وارد ساختند و از حیثیت و تمامیت سرزمینی ایران اسلامی دفاع کردند و با شهد شهادت، اقتدار و صلابت خود را برای همیشه در خلیج فارس جاودانه ساختند را به فرماندهان، مدیران و کارکنان انقلابی نیروی دریایی ارتش جمهوری اسلامی ایران تبریک و تهنیت عرض می‌نمایم.  خدای کریم را شاکریم که با گذشت 44 سال از آن نبرد بزرگ، با همت و مجاهدت انقلابی و متناسب با مقتضیات و نیازهای زمانه، حضور قدرتمند ایران سرافراز در آب‌های ملی و بین‌المللی به مثابه عزم و اراده مقدس برای تولید قدرت، افتخار و نقش‌آفرینی‌های تاثیرگذار در راستای دفاع از حقوق و منافع ملی و تدابیر فرماندهی معظم کل قوا (مدظله العالی) مبنی بر سیادت دریایی تحقق یافته است. به فضل الهی قدرت بازدارندگی تکامل یافته ایران اسلامی در حوزه تهدیدات نوین دریاپایه و هم‌افزایی آن با قدرت در سایر حوزه‌ها، پیشران پیوند مستحکم با کشورهای جهان اسلام و فراهم سازی بایسته‌های امنیت مشترک و صلح پایدار بویژه در منطقه غرب آسیا، قرار خواهد گرفت و دشمنان امت اسلامی که در پی تضعیف و ایجاد شکاف و تفرقه در جبهه مقاومت اسلامی و ملت‌های مسلمان است را مایوس خواهد ساخت. اینجانب با گرامیداشت یاد، نام و آرمان‌های سترگ شهدا و جانبازان غیور نیروی دریایی ارتش جمهوری اسلامی ایران، موفقیت روزافزون آن نیرو در سایه‌ی توجّهات حضرت ولیعصر(عجل الله تعالی فرجه الشریف) و فرمانده کل قوا حضرت آیت الله العظمی امام خامنه‌ای (مدظله العالی) را از درگاه خداوند قادر متعال مسئلت دارم. رئیس ستاد کل نیروهای مسلحسرلشکر پاسدار محمد باقری7 آذر ماه 1403 انتهای پیام/"
3206912,آمادگی ۶۲ هزار گروه جهادی بسیج برای کمک به دولت,۰۵ آذر ۱۴۰۳ - ۰۹:۴۴,https://newsmedia.tasnimnews.com/Tasnim/Uploaded/Image/1402/07/10/1402071009162677828470444.jpg,به گزارش خبرنگار دفاعیخبرگزاری تسنیم،‌ سردار غلامرضا سلیمانی رئیس سازمان بسیج پیش از آغاز دیدار بسیجیان با رهبر مظم انقلاب اسلامی در گفت‌وگویی اظهار داشت: امروز به مناسبت پنجم آذر و سالروز صدرو فرمان تشکیل بسیج، جمعی از نمایندگان بسیجیان سراسر کشور در حسینیه امام خمینی(ره) حضور یافته‌اند تا ضمن تجدید بیعت با رهبر معظم انقلاب اسلامی از بیانات ایشان بهره‌مند شوند.  وی با اشاره به شعار هفته بسیج امسال عنوان کرد: بسیج تشکیلات مردمی انقلاب اسلامی و در عرصه‌هایی که مردم به آن نیاز دارند حضور یافته و نقش آفرینی می‌کند. سردار سلیمانی ادامه داد: مهمترین عرصه‌هایی که بسیج امروز در آن نقش آفرینی می‌کند عرصه اقتصاد مقاومتی و محرومیت زدایی و سازندگی است. در همین راستا برنامه‌هایی برای اشتغال زایی، ساخت مسکن، افزایش بهره وری در کشاورزی در صدر برنامه‌های بسیج در حوزه محرومیت زدایی قرار دارد. رئیس سازمان بسیج عنوان کرد: علاوه بر این قرار است با همکاری دولت و با استفاده از ظرفیت 62 هزار گروه جهادی در عرصه ساخت مدارس و سایر عرصه‌هایی که دولت محترم نیاز دارد نیز نقش آفرینی فعالی داشته باشیم. همچنین طرح‌هایی برای تولید برق از انرژی خورشیدی و ده‌ها طرح دیگر در حوزه صنعت و معدن برای کمک مردم در دست اقدام داریم. انتهای پیام/ 
3206785,رزمایش مشترک ایران و جمهوری آذربایجان آغاز شد,۰۴ آذر ۱۴۰۳ - ۲۲:۲۱,https://newsmedia.tasnimnews.com/Tasnim/Uploaded/Image/1403/09/05/1403090508143878731519364.jpg,"به گزارش گروه سیاسیخبرگزاری تسنیم، رزمایش مشترک نیروی ویژه نیروی زمینی سپاه و نیروی مخصوص ارتش جمهوری آذربایجان تحت عنوان "" رزمایش مشترک ارس"" در منطقه عمومی شهرستان مرزی اصلاندوز استان اردبیل از امروز به مدت 4 روز با حضور نیروهای ویژه دو کشور در ارتفاعات صعب‌العبور مناطق مرزی شمال کشور آغاز شد. روابط عمومی نیروی زمینی سپاه، هدف از اجرای این رزمایش را تحکیم روابط دوجانبه، همکاری مشترک در مبارزه با گروه های سازمان یافته مسلح غیر قانونی، امنیت مرزهای مشترک، افزایش قابلیت های نظامی و گسترش همکاری‌های دفاعی در سطوح تاکتیکی و عملیاتی بر اساس توافقات صورت گرفته در راستای پیشبرد منافع مشترک دو کشور عنوان کرد. صبح امروز هیئت نظامی جمهوری آذربایجان از طریق پایانه مرزی شهرستان بیله سوار استان اردبیل با استقبال فرمانده سپاه استان اردبیل و فرماندهان شرکت کننده در این رزمایش مورد استقبال قرار گرفتند. همچنین هیئت عالی رتبه نظامی جمهوری آذربایجان با حضور در منطقه رزمایش آمادگی لازم را برای رزمایش های مشترک در مقابل هرگونه تهدیدات مرزی اعلام کرد. انتهای پیام/"
3205769,اختصاصی| رکوردشکنی ناوشکن سبلان با نصب ۱۶ موشک کروز,۰۴ آذر ۱۴۰۳ - ۱۰:۲۳,https://newsmedia.tasnimnews.com/Tasnim/Uploaded/Image/1402/07/09/1402070910591250728462044.jpg,"امیر دریادار شهرام ایرانی فرمانده نیروی دریایی ارتش جمهوری اسلامی ایران در گفتگو با خبرنگار دفاعیخبرگزاری تسنیم، بار دیگر نیز از افزایش موشک‌های کروز دریایی ناوشکن «سبلان» که رکورددار حمل موشک کروز بین شناورها بود، خبر داد. فرمانده نیروی دریایی ارتش اعلام کرد: ناوشکن سبلان طبق به‌روزرسانی که روی آن صورت گرفته، توانش از نظر ضریبی، هم در بحث تنوع هم در بحث برد موشکی نسبت به توان اولیه آن 4 برابر شده است. با این حساب این ناوشکن به 16 موشک کروز ضدکشتی مجهز شده است و به‌زودی از این دستاورد رونمایی خواهد شد. این در حالی است که سال گذشته اعلام شده بود سبلان به 12 فروند موشک کروز مجهز شده است که این افزایش توان موشکی می‌تواند نقش بسزایی در مأموریتهای این شناور داشته باشد. . مشروح گفتگوی امیر دریادار ایرانی فرمانده نیروی دریایی ارتش با گروه دفاعیخبرگزاری تسنیمرا در روزهای آتی می‌خوانید.  ناوشکن سبلان  با شماره بدنه 73 از سری ناوشکن‌های کلاس الوند است که پیش از انقلاب اسلامی و با نام «رستم» از کشور انگلستان خریداری شده است. این ناوشکن در دوران دفاع مقدس و در جریان درگیری با نیروی دریایی آمریکا در خلیج فارس دچار آسیب جدی شد اما پس از چند سال توسط متخصصان داخلی تعمیر شد و دوباره به چرخه عملیاتی بازگشت.  سبلان با وزن حدود 1500 تن تا پیش از این به 4 موشک کروز ضدکشتی قادر و قدیر مجهز بوده و در بیش از 13 ناوگروه نیروی دریایی ارتش حضور یافته است. ناوشکن «سبلان» در قالب ناوگروه بیست و چهارم به‌همراه ناو لجستیک خارک، با عبور از اقیانوس هند، خلیج بنگال، تنگه مالاکا و دریای چین، برای اولین بار وارد بزرگترین اقیانوس جهان شد و پس از طی 13 هزار کیلومتر و 40 روز دریانوردی در این مأموریت، در اسکله شماره 7 بندر ژان‌ژیانگ ناوگان دریایی جنوبی چین پهلو گرفت و در مسیر بازگشت نیز، ناوگروه ارتش برای اولین بار در بندر «کلمبو»ی سریلانکا توقف داشت.  اما این مأموریت نکته دیگری هم داشت و هنگام عبور شناورهای ایرانی از تنگه مالاکا، این ناوگروه با ناوشکن آمریکایی به‌شماره بدنه DDG106 مواجه می‌شود. دریادار سیاری فرمانده وقت نیروی دریایی ارتش دراین‌باره گفته است: ـ وقتی ناوگروه ما وارد اقیانوس آرام شد، ناو آمریکایی که در نزدیکی آنها قرار داشت، از ناوشکن ما پرسید؛ ""شما اینجا چه‌کار می‌کنید؟""، فرمانده ما در جواب به آنها می‌گوید؛ ""شما خودتان اینجا چه‌کار می‌کنید؟ این منطقه به کشور ما نزدیک‌تر است تا شما"". . ـ ناو آمریکایی که این نحوه پاسخگویی فرمانده ما را می‌بیند، موضع خود را تغییر می‌دهد و با لحن آرامتری می‌گوید؛ ""ما قصد بدی نداشتیم و می‌خواهیم بدانیم مقصد شما کجاست""، این بار هم فرمانده ما جواب می‌دهد؛ «ما مشغول دریانوردی هستیم». ـ ناو آمریکایی مجدداً اظهار می‌دارد؛ ""ما فقط می‌خواستیم به شما بگوییم اگر قصد ورود به اقیانوس آرام را دارید، بدانید که این اقیانوس (به‌لحاظ جوی) خراب است و ممکن است با مشکل روبه‌رو شوید.""، که فرمانده ناوگروه ایرانی با اقتدار به آنها می‌گوید؛ ""ما مرد دریاهای سخت هستیم"".  به گزارش تسنیم، تیرماه سال 1401 و در جریان تمرین دریایی امنیت پایدار در دریای خزر، تصاویری از ناو موشک‌انداز سینا مجهز به 8 موشک کروز منتشر شد. پس از آن و در آبان ماه همان سال دریادار ایرانی از ارتقای توان موشک ضدکشتی ناوشکن‌های ارتش به 8 موشک خبر داد و عنوان کرد این اقدام روی ناوشکن سهند انجام شده است. موشک‌های کروز به‌علت اینکه بخش اعظم مسیر پروازی آنها در فاز پیمایشی (کروز) طی می‌شود، به این نام مشهور شده‌اند. این موشک‌ها در نمونه‌های دوربرد، عمدتاً پیکربندی و ساختاری شبیه به هواپیماها دارند در نتیجه قابلیت پرواز در مسیرهای مختلف و غیرمستقیم در این دسته از موشک‌های کروز به‌راحتی ایجاد می‌شود. قابلیت پرواز در ارتفاع چندمتری سطح آب برای نمونه‌های ضدکشتی و پرواز در فاصله کمتر از 20متری عوارض زمینی از ویژگی‌های موشک‌های کروز است که به پنهان ماندن آنها از دید انواع حسگرهای دشمن کمک می‌کند. برای موشک‌های کروز زمینی که نیاز به شناسایی عوارض زمینی، تعیین ارتفاع و مسیریابی یا همان ناوبری دارند سامانه‌های خاصی ساخته شده است که در گزارش‌های قبلی تسنیم به آنها پرداخته شده است. در موشک‌های کروز ضدکشتی، حسگر ارتفاع‌یاب برای تنظیم دقیق ارتفاع از سطح آب در بخشی از بدنه و رادار فعال یا حسگر تصویری برای شناسایی و قفل روی هدف شناور در دماغه آنها به‌کار گرفته می‌شود. در زمینه سرعت پروازی موشک‌ها به‌عنوان نکته تکمیلی باید ذکر کرد که محدوده سرعت تا زیر یک ماخ فروصوت (ساب‌سونیک)، از ماخ یک تا پنج فراصوت (سوپرسونیک) و از ماخ پنج به بالا ابرصوت یا هایپرسونیک نامیده می‌شود که این مورد آخر این روزها در ایران هم بسیار شناخته‌شده است.  در برخی منابع، در یک تقسیم‌بندی زیرشاخه‌ای از سرعت 0.8 تا 1.2 سرعت صوت را نیز محدوده گذرصوتی یا ترنسونیک می‌نامند. به‌طورکلی به‌علت رژیم خاص جریان گذرصوت و پدیده‌های حاکم در آن تلاش می‌شود موشک‌ها برای این محدوده سرعتی طراحی نشوند که توضیح آن مجال دیگری طلب می‌کند. هم‌اکنون نیرو‌های دریایی ارتش جمهوری اسلامی ایران و سپاه پاسداران انقلاب اسلامی به انواع موشک‌های کروز ضدکشتی از برد 10 تا 1000 کیلومتر که توسط وزارت دفاع و پشتیبانی نیروهای مسلح طراحی و تولید شده‌اند مجهز هستند و قادرند انواع اهداف دریایی را حتی از عمق کشور مورد هدف قرار دهند. با افزایش تعداد موشک‌های کروز ضدکشتی ناوشکن‌های ایرانی توان رزم سطحی آنها به‌صورت قابل‌ملاحظه‌ای افزایش پیدا خواهد کرد و این مهم یک گام مؤثر در ارتقای قدرت دریایی کشور است. انتهای پیام/+"
3206182,بسیج بستری مطمئن برای رشد و بالندگی نسل جوان کشور است,۰۴ آذر ۱۴۰۳ - ۰۹:۴۲,https://newsmedia.tasnimnews.com/Tasnim/Uploaded/Image/1403/05/07/140305071509128930655174.jpg,به گزارش گروه دفاعیخبرگزاری تسنیم، سردار محمد پاکپور فرمانده نیروی زمینی سپاه، فرارسیدن پنجم آذرماه، سالروز صدور فرمان تاریخی تشکیل بسیج مستضعفین در سال 1358 از سوی رهبر فقید انقلاب اسلامی و بنیانگذار کبیر نظام مقدّس جمهوری اسلامی ایران، حضرت امام خمینی (ره) را به فرماندهان، خانواده‌های معظم شهدا و ایثارگران و آحاد رزمندگان و بسیجیان عزیز، بویژه بسیجیان شجاع، پرتلاش و سرافراز یگان‌ها و مناطق عملیاتی نیروی زمینی سپاه تبریک گفت.  متن پیام به شرح زیر است: بسم الله الرحمن الرحیم « بسیج یعنی حضور بهترین و با نشاط ترین و با ایمان ترین نیروهای عظیم ملّت در میدان هایی که برای منافع ملی و برای اهداف والا، کشورمان به آن ها نیاز دارد.» ( رهبر معظم انقلاب) صدور فرمان تاریخی تشکیل بسیج مستضعفین در سال 1358 از سوی رهبر فقید انقلاب اسلامی و بنیانگذار کبیرنظام مقدّس جمهوری اسلامی ایران، حضرت امام خمینی (ره) ، برخاسته از رهبری های  الهی و آینده نگری بی بدیل معظم له و یکی از جلوه های بارز الطاف الهی و برکات انقلاب اسلامی بر ملّت انقلابی، شهید پرور و ولایتمدار ایران سرفراز اسلامی است. تفکّر بسیجی، بارقه‌ای از اندیشه‌های ناب حضرت امام (ره)  است که طی بیش از چهار دهه عمر با برکت انقلاب اسلامی، توسعه و رشد و قوام یافته، امروز به عنوان فرهنگی پویا مبتنی بر اهداف، ارزش‌ها و شاخص‌های انقلابی، همچون مسئولیت پذیری تکلیف مدارانه، استکبار ستیزی شهادت طلبانه، ایثارگری، همدلی و تواضع مخلصانه، بینش انقلابی و بصیرت آگاهانه و اخلاص وتعهد شجاعانه، در شرایطی که نظام جمهوری اسلامی ایران، درگیر جنگ ترکیبی با معاندین قسم خورده اسلام و انقلاب است، مایه شور و امید و الهام و بن بست شکنی در مسیر مجاهدت و مقابله با جبهه استکبار و  ایادی آنان شده است. بسیج در حافظه تاریخی این سرزمین و در اذهان ملّت شریف ایران، همواره منشأء خیر و برکت و خدمت بی منّت در حوادث، بحران‌ها و بزنگاه‌های خطر و سرنوشت ساز بوده، برای همیشه در تاریخ این آب و خاک مقدّس ماندگار است و بستری مطمئن برای رشد و بالندگی نسل‌های جوان متعهد، پرشور و مسئولیت پذیر ایران قوی و سربلند خواهد بود. اینجانب ضمن گرامیداشت مجاهدت‌ها و آرمان های الگو و مقتدای همه بسیجیان عالم، حضرت امام خمینی (ره) و پاسداشت ایثارگری‌های تمامی شهیدان بسیجی دوران دفاع مقدّس، محور مقاومت و امنیت پایدار، فرارسیدن هفته مبارک بسیج را به فرماندهان، خانواده‌های معظم شهداء و ایثارگران و بسیجیان عزیز، بویژه بسیجیان شجاع و پرتلاش یگان‌ها و مناطق عملیاتی نیروی زمینی سپاه و آحاد رزمندگان جان بر کف درجای جای سرزمین پهناور ایران مقتدر، تبریک و تهنیت عرض نموده، سلامتی، سربلندی و دوام توفیقات همگان را در استمرار راه نورانی شهداء، تحت توجهات خاصّه حضرت ولی عصر(عج) و زعامت فرمانده معظّم کل قوا (مدّ ظلّه العالی)، از درگاه خداوند متعال آرزومندم. انتهای پیام/
3205843,پیام تبریک وزیر دفاع به مناسبت سالروز تشکیل «بسیج مستضعفین»,۰۳ آذر ۱۴۰۳ - ۱۵:۱۸,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم، امیر عزیز نصیرزاده وزیر دفاع و پشتیبانی نیروهای مسلح در پیامی فرا رسیدن هفته بسیج را تبریک گفت.  متن این پیام به شرح زیر است: وَکَأَیِّنْ مِنْ نَبِیٍّ قَاتَلَ مَعَهُ رِبِّیُّونَ کَثِیرٌ فَمَا وَهَنُوا لِمَا أَصَابَهُمْ فِی سَبِیلِ اللَّهِ وَمَا ضَعُفُوا وَمَا اسْتَکَانُوا ۗ وَاللَّهُ یُحِبُّ الصَّابِرِینَ چه بسیار پیامبرانی که مردان الهی فراوانی به همراه آنان جنگ کردند آنها هیچگاه در برابر آنچه در راه خدا به آنان می رسید، سست و ناتوان نشدند (و تن به تسلیم ندادند) و خداوند استقامت کنندگان را دوست دارد. (سوره مبارکه آل عمران، آیه 136) از اولین روزی که مرز میان حق و باطل مشخص گردید اصحاب حق خاضعان و خاشعان درگاه ربوبی بودند که به وقت یاری مظلومان سجیل وار بر اصحاب باطل فرود می آمدند و مصداق بارز أشداء على الکفار می‌شدند. در مقابل یاران سیاهی و تاریکی از همان ابتدا بردگان درنده خوی شیطان بودند که جز با سرکشیدن خون بی گناهان و غارت و تصاحب اموال و اوطان ایشان آرام نمی گرفتند. امروز اصحاب حق، بسیجیان خمینی کبیرند که با انقلاب مستضعفان بینی ستمگران و خونخواران عالم را به خاک مالید و با سازماندهی بسیج و نوآوری شکوهمند خویش علم مقاومت در برابر ظالم و پشتیبانی و حمایت از مظلوم را برافراشت که امروز اگر جلوه‌های زیبای پرشور حضور جوانان در صحنه‌های پرخطر فلسطین و لبنان مشاهده می‌شود این الگوگیری از بسیج است. بسیجیان وزارت دفاع و پشتیبانی نیروهای مسلح با لبیک به فرمان امام و مقتدای خویش رهبر معظم انقلاب (مدظله العالی)، قله‌های نوآوری و پیشرفت را در نوردیده‌اند و با تحقیقات، پژوهش‌ها و تولیدات دفاعی غرور آفرین و شگفتی ساز و نیز تربیت نسل خلاق و تمدن ساز مسیر پر افتخار آرمانهای مقدس انقلاب اسلامی را مقتدرانه ادامه می‌دهند. اینجانب ضمن گرامیداشت هفته مبارک بسیج خالصانه‌ترین درودهایم را به روان ملکوتی امام امت و شهدای عزیز تقدیم نموده و از درگاه خداوند متعال در سایه توجهات امام عصر (عج) و تحت رهبری‌های داهیانه فرماندهی معظم کل قوا حضرت امام خامنه‌ای (مدظله العالی) موفقیت‌های روز افزون همکاران سلحشور، شهادت طلب و مجاهد بسیجی خود را مسئلت می‌نمایم. انتهای پیام/
3205498,امیر ایرانی: به‌زودی زیردریایی‌های جدید به ارتش ملحق می‌شود,۰۳ آذر ۱۴۰۳ - ۰۹:۴۷,https://newsmedia.tasnimnews.com/Tasnim/Uploaded/Image/1403/09/03/1403090314220214431508224.jpg,به گزارش خبرنگار دفاعیخبرگزاری تسنیم، امیر دریادار شهرام ایرانی فرمانده نیروی دریایی ارتش جمهوری اسلامی ایران صبح امروز، شنبه، در نشست خبری طی سخنانی اظهار داشت: رژیم صهیونیستی در میدان، توانایی نبرد ندارد اما با بی‌رحمیِ تمام کودکان، زنان و اصحاب رسانه را به فجیع‌ترین شکل ممکن به شهادت می‌رساند و ما این اقدامات را محکوم‌ می‌کنیم. فرمانده نیروی دریایی ارتش اظهار داشت: معتقدیم ایران قوی با مشارکت تک‌تک ایرانیان محقق خواهد شد. رزمندگان نداجا با اراده پولادین با تعقیب الگوهای راهبردی در تلاش هستند بیش از پیش اقتدار نظام اسلامی را به جهان ارائه کنند. امیر ایرانی عنوان کرد: اجرای صحیح سیاست‌های توسعه دریامحور در مسیر تمدن‌سازی ایرانی اسلامی نقش مهمی خواهد داشت و امیدوارم مجلس انقلابی و دولت محترم از ظرفیت نیروی دریایی ارتش در این مسیر استفاده کنند. وی عنوان کرد: یکی از موضوعات، مهم بازدارندگی کشور در‌ عرصه دریایی و اقیانوسی است و این موضوع فقط به توانایی نظامی خلاصه نمی‌شود بلکه بهره‌گیری از قدرت اقتصادی دریایی به‌عنوان ابزار دیپلماسی را نیز شامل می‌شود. فرمانده نیروی دریایی ارتش گفت: حراست از منافع کشور در محدوده آب‌های ساحلی و آزاد و برقراری امنیت خطوط کشتیرانی در زمان صلح و جنگ مستلزم داشتن قدرت دریایی در تراز منطقه‌ای و‌ بین‌المللی است. امیر ایرانی اعلام کرد: جمهوری اسلامی ایران با گفتمان مقاومت و با شعار صلح و دوستی در نظم چندقطبی در حال ایفای نقش و بهره‌برداری لازم از جایگاه خود است و نیروی دریایی ارتش در این مسیر اقدامات لازم را انجام خواهد داد. دشمنان بدانند ایران هرگز منزوی نمی‌شود و ایران و ایرانی انزواگریز است. وی تصریح کرد: ما برای تداوم حضور در دریا در همه حوزه‌ها تلاش می‌کنیم، برای این امر بِروزرسانی شناورها، تقویت پایگاه‌های شناوری در عمق اقیانوس‌ها برای پاسخگویی به تمام نیازها در دستور کار است و در حوزه زیرسطحی هم‌ در‌حال ساخت زیردریایی‌هایی هستیم که به‌زودی هم الحاق‌هایی در این حوزه خواهیم داشت. فرمانده نیروی دریایی ارتش عنوان کرد: در حوزه موشکی هم امروز از تنوع خوبی برخورداریم و برد بیش از 1000 کیلومتر را در اختیار داریم، در حوزه جنگ الکترونیک هم به توانایی خوبی رسیده‌ایم که به آن افتخار می‌کنیم. دریادار ایرانی عنوان کرد: وارد ساخت شناورهای سنگین‌تر از کلاس موج شده‌ایم و دو فروند از این شناورها در حال ساخت است که در زمان لازم اطلاع‌رسانی دراین‌باره صورت خواهد گرفت. وی گفت: تا پایان سال سه برنامه بین‌المللی داریم که برای اولین مرتبه بزرگداشت هفتم آذر را با کشورهای دوست پیشِ‌رو خواهیم داشت، در ادامه همایش بین‌المللی طب دریایی را در پیش داریم و یک‌ رزمایش مرکب را در انتها پیش‌بینی کردیم که تعداد بیشتری از کشورها با تعداد بیشتری شناور در این رزمایش حضور پیدا خواهند کرد و اگر به زبان مشترک برگزاری رزمایش برسیم نیروهای هوایی هم در این رزمایش شرکت خواهند کرد اگر هم این زیرساخت برای امسال فراهم نشود سال آینده حتماً شاهد حضور نیروهای هوایی خواهیم بود. دریادار ایرانی در پایان عنوان کرد: گشت مشترک با کشورهای همسایه در دستور کار قرار گرفته و قرار است در تمام محیط هاب اقیانوسی اجرا شود، علاوه بر این با کشورهای همسایه در حوزه تبادل دانشجو و استاد، اجرای رزمایش‌های مرکب و و دیدارهای دو و چند جانبه همکاری داریم. انتهای پیام/+
3205110,وزیر دفاع با رئیس جمهور ونزوئلا دیدار کرد,۰۲ آذر ۱۴۰۳ - ۱۲:۰۹,https://newsmedia.tasnimnews.com/Tasnim/Uploaded/Image/1403/09/02/1403090211584398831500384.jpg,به گزارش گروه سیاسیخبرگزاری تسنیم، به نقل از روابط عمومی وزارت دفاع، امیر سرتیپ خلبان نصیرزاده، وزیر دفاع و پشتیبانی نیروهای مسلح همچنین با دلسی رودریگز معاون رئیس جمهور و وزیر نفت ونزوئلا نیز دیدار و گفت و گو کرد. در این جلسه طرفین راهکارهای توسعه روابط برای تقویت همکاری های پیش رو را بررسی و دو طرف بر لزوم پیگیری توافقات برای اجرای هر چه بهتر آن تاکید کردند. امیر سرتیپ خلبان نصیرزاده، وزیر دفاع و پشتیبانی نیروهای مسلح به‌ منظور شرکت در دهمین کمیسیون مشترک اقتصادی ایران و ونزوئلا روز سه شنبه 29 آبانماه به این کشور سفر کرد. انتهای پیام/
3205107,نشست کمیسیون مشترک همکاری‌های اقتصادی ایران و ونزوئلا,۰۲ آذر ۱۴۰۳ - ۱۱:۵۹,https://newsmedia.tasnimnews.com/Tasnim/Uploaded/Image/1403/09/02/1403090211561045631500364.jpg,به گزارش گروه سیاسیخبرگزاری تسنیم، به نقل از روابط عمومی وزارت دفاع، دهمین کمیسیون مشترک همکاری‌های اقتصادی ایران و ونزوئلا با حضور امیر سرتیپ خلبان نصیرزاده، وزیر دفاع و پشتیبانی نیروهای مسلح، در ونزوئلا به پایان رسید. در مراسم اختتامیه این اجلاس، امیر نصیرزاده با ابراز خرسندی از برگزاری موفق این کمیسیون گفت: فاصله جغرافیایی هیچ گاه مانعی برای تعمیق پیوندها و دوستی‌های مستحکم دو ملت نمی شود. دو ملت و دو کشور ایران و ونزوئلا دوست و برادر یکدیگر هستند که نه در یک سنگر بلکه در یک کشتی بسر می‌برند؛ کشتی که سرنوشت دو کشور را بویژه با توجه به تهدیدات مشترک پیوند داده است. وی با ابلاغ سلام مقام معظم رهبری و رئیس‌جمهور ایران به دولت و مردم ونزوئلا افزود: همگان می دانیم امپریالیسم جهانی به رهبری آمریکا همواره به دنبال استیلای برتری جویی بر ملت‌ها و دولتهای مستقل می باشد و از افزایش سطح همکاریهای میان کشورهای مستقل که به دنبال جهانی عاری از یکجانبه گرایی می‌باشند. ناخرسند است. بی تردید مهم ترین پیام برگزاری این اجلاس اتحاد بین دولتهای مستقل و به منزله شکست امپریالیسم و نظام سلطه می‌باشد. امیر سرتیپ نصیرزاده همچنین از تلاش‌های رئیس ونزوئلایی کمیسیون، رامون ولاسکز، برای برگزاری موفق این رویداد قدردانی و خاطرنشان کرد: یقیناً این کمیسیون با توجه به توافقات ارزشمندی که در آن صورت گرفت به نقطه عطف روابط میان دو کشور تبدیل شده است و اطمینان دارم این اجلاس فصل جدیدی در روابط دو کشور رقم خواهد زد. وزیر دفاع در پایان با تأکید بر حمایت از شرکت‌های دانش‌بنیان و بخش‌های خصوصی ایران و ونزوئلا گفت: به عنوان اعضای بخش ایرانی کمیسیون مشترک اقتصادی دو کشور از هیچ گونه تلاش و اقدامی در جهت توسعه و ارتقاء روابط تجاری و اقتصادی دو کشور به ویژه حمایت و تسهیل همکاری میان شرکتهای دانش بنیان و بخشهای خصوصی دو کشور دریغ نخواهیم کرد. امیر سرتیپ خلبان نصیرزاده در پایان گفت: مایلم پایان سخنم را با جمله ای از رهبر فقید ونزوئلا عالیجناب مرحوم فرمانده هوگو چاوز به پایان برسانم که عشق با عشق جواب داده می شود. نیکللاس مادورو رئیس‌ جمهور ونزوئلا نیز در این مراسم با بیان اینکه این دیدار فصل جدیدی از روابط مشترک ما با ایران است، گفت ما از جنایاتی که علیه پسران، دختران، زنان و مردان فلسطینی اتفاق می‌افتد به‌شدت متأثریم و در مبارزه برای حقوق مردم فلسطین شریک هستیم. فلسطین با حمایت بشریت پیروز خواهد شد. انتهای پیام/
3205073,وحیدی: از تحریم‌ها هراسی نداریم/ سر تعظیم فرود نمی‌آوریم,۰۲ آذر ۱۴۰۳ - ۱۱:۲۸,https://newsmedia.tasnimnews.com/Tasnim/Uploaded/Image/1393/11/04/139311042250566364586164.jpg,به گزارشخبرگزاری تسنیماز مشهد، سردار سرتیپ پاسدار احمد وحیدی، صبح امروز در رزمایش الی بیت المقدس 15 که با حضور 100 هزار نفر از بسیجیان خراسان رضوی در  لشگر مردم پایه پنج نصر برگزار شد اظهارداشت:امروز بسیج به نمایندگی از یک ملت ایفای نقش می‌کند و یادگار بزرگمردی است که فرمود، «بسیج از الطاف الهی است». سردار وحیدی افزود: بسیج، مدرسه عشق و مکتب شهیدان گمنامی است که پیروانش بر گلدسته‌های رفیع آن اذان شهادت سر داده‌اند؛ اگر در کشوری ندای قدرت بسیج طنین انداز شود، دست طمعکاران و سودجویان از آن دور می‌شود؛ بسیج سن، جنسیت، قوم و مذهب نمی‌شناسد و بسیج مستضعفین امروز باید الگویی باید برای تمام مستضعفان جهان باشد. مشاور عالی رهبر معظم انقلاب در سپاه پاسداران افزود: نام بلند بسیج امروز در جهان پر آوازه است و این آوازه میراث مردانی است که برای آن از ارزش‌های دنیوی خود گذشتند؛ امروز حزب‌الله، مظهری از تفکر بسیجی است که سال‌های نه چندان دور امام راحل آن را پایه‌گذاری کردند و یقین داشتند زمان شکسته شدن بت‌های ظلم و استکبار و همسو شدن ملت‌های مسلمان فرا رسیده است. ‌وحیدی اظهار داشت: باید یاد آن بزرگ بسیجی که بسیج‌آفرین شد و با صدور آن حکم تاریخی بسیج را بنیان گذاشت را گرامی داشت، بسیج به مثابه یک نفر، یک ملت و یک امت ایفای نقش می‌کند. بسیج از الطاف خفیه الهی است. بسیج مدرسه عشق است و مکتب شاهدان و شهیدان گمنامی که پیروانش بر گلدسته‌های رفیع آن اذان شهادت و رشادت سر دادند. بسیجیان در همه عرصه‌ها خوش درخشیده‌اند وی افزود: اگر در کشورری ندای دلنشین تفکر بسیجی طنین‌انداز شد، چشم طمع جهانخواران و دشمنان از آن دور خواهد شد. بسیج یقینا از الطاف خداوند متعال است که بر ملت و انقلاب اسلامی ارزانی شد. فرمانده اسبق نیروی قدس سپاه پاسداران انقلاب اسلامی در بخش دیگری از سخنان خود گفت: بسیجیان در همه عرصه‌ها خوش درخشیده‌اند و نام بسیج را پرآوازه کرده‌اند. بسیج در قالب یک فرد، فردی است که خود را شناخته و به خودباوری رسیده و در مسیر رشد و تعالی حرکت می‌کند. ملتی که پیش هیچ ظلم و جوری سر تعظیم فرو نمی‌آورد. بسیج توانسته به عنوان یک الگو به دنیا معرفی شود. همان گونه که رهبر انقلاب اسلامی فرمودند بزرگ بسیجی، حضرت امیرالمومنین (ع) است. بسیج در مقابل هیچ ظلم و زوری سر تعظیم فرو نمی‌آورد وی افزود: بسیج خودباخته است و به مسئولیت‌های واقعی خود پی برده و دل به خدا سپرده و جز خدا از کسی هراسی ندارد. بسیجی به دنبال نام و نشان نیست. به خدا عشق می‌ورزد و خدمت به مردم را سرلوحه قرار داده و ایستادگی برابر ظلم و جور را پذیرفته و با آن سازش ناپذیر است. همان تفکری است که خود را در جلوه جدیدی در قالب جبهه مقاومت نیز نشان داده است. سردار وحیدی خاطرنشان کرد: بسیج در قالب یک ملت، تبدیل به مردمی می‌شود که در مقابل هیچ ظلم و زوری سر تعظیم فرو نمی‌آورد و در در قالب یک امت، گرداگرد زمین را می‌گیرد و به همان هسته‌های حزب‌الله تبدیل می‌شود که به فرموده امام (ره) در مسیر آزادی قدش شریف حرکت کرده و فلسطین را آزاد می‌کنند. مردم فلسطین و غزه با تمام وجود ‌برابر رژیم صهیونیستی ایستاده‌اند‌ مشاور عالی فرمانده کل سپاه تاکید کرد: آنچه امروز در فلسطین و لبنان و یمن و سراسر جبهه مقاومت می‌بینیم، همان تفکر بسیجی و ندای امام (ره) مبنی بر شکستن بت‌های ظلم و جور و استکبار است. وی افزود: در فلسطین و غزه، امتی حضور دارد که جز ایمان و اعتقاد و همان تفکر بسیجی، چیزی نداشت و با تمام وجود در برابر رژیم صهیونیستی ایستاد. با تقدیم هزاران شهید، خم به ابرو نیاورد و از سلاح دشمن نهراسید و همچنان مقاوم ایستاده است. همان امتی که با دشمن صهیونیستی در جنگ‌های مختلف مقابله کردند و با سلاح ایمان در برابر دشمنی با تمام توان قوا ایستادند و نه تنها قدرت مادی، بلکه همه قدرت دشمن را به شکست کشانده و موجب فروپاشی آن از درون شده‌اند. حزب‌الله لبنان هم مظهر ‌تفکر بسیجی است سردار وحیدی گفت: حزب‌الله لبنان هم مظهر همان تفکر بسیجی است. امتی که جانانه در لبنان مقاومت می‌کند و دشمن سراپا مسلح در برابر آنها، نتوانسته‌ با 7 لشکر مجهز در جنوب لبنان پیشروی کند. آنها مردمی هستند که با خدا معامله کردند و نمی‌ترسند و از تهدید، فرصت می‌سازند. سراسر جبهه مقاومت از یمن تا عراق و سوریه نیز شاهد حضور تفکر بسیجی است، در تمام جبهه مقاومت و هر جایی که به ندای تفکر بسیجی لبیک گفته‌اند، تفکر بسیجی مبتنی بر فرمایشات امام (ره) و رهبر انقلاب اسلامی جریان دارد. مشاور عالی فرمانده کل سپاه در بخش دیگری از سخنان خود به شرایط امروز حاکم بر منطقه خاورمیانه اشاره کرد و گفت: امروز در شرایط بسیار حساسی از دنیا و منطقه قرار داریم؛ در شرایطی که جبهه حق و باطل با همه وجود مقابل هم ایستاده‌اند. امروز جبهه حق، نقاب دروغگویی را از چهره مدعیان تمدن غربی کنار زده و همه دنیا، این تمدن وحشی غربی را با همه پستی‌های آن می‌بینند. ‌باید به خود ببالیم که با تفکر بسیجی زندگی می‌کنیم وی تاکید کرد: امروز کشتن کودکان و زنان، بمباران بیمارستان‌ها و مدارس، کشتن خبرنگاران، جلوگیری از رسیدن غذا و دارو به مردم و همدست شدن همه ظالمان با هم، به عنوان جلوه‌های تمدن غربی رخ نمایانده‌ و همین تفکر بسیجی بوده که این نقاب ریا را کنار زده و ماهیت واقعی آن را نمایان کرده است. جز این خون‌ها و استقامت‌ها و پایداری ها، چیزی نمی‌توانست این پرده دروغ و فریب را نمایان کند و کار به آنجا رسید که دنیا مجبور شد حکمی هم علیه بعضی از این جنایتکاران صادر کند. سردار وحیدی خاطرنشان کرد: ‌باید به خود ببالیم که با این تفکر مقدس بسیجی زندگی می‌کنیم. شما بسیجیان همه کرده و در همه عرصه‌های انقلاب حاضر بودید.بسیج یک نیروی همه جانبه است و نظریه بسیج در مقابل همه نظریات دنیا ایستاده است. بسیج، یک نظریه اصیل است که از باطن انسان‌های پاک نشات می‌گیرد و بر‌اساس آن می‌توان آینده و جامعه را ساخت. بسیج یک جریان ثابت نیست. یک حرکت مستمر و فلسفه تحول و تکامل و رو به بالا رفتن است و مصداق «شجره طیبه اصل‌ها ثابت و فرع‌ها فی السماء» است. به فضل الهی، این قرن، قرن شکست استکبار جهانی است فرمانده اسبق نیروی قدس سپاه پاسداران انقلاب اسلامی تاکید کرد: بسیج، هر زمان محصول جدیدی دارد که روزآمد می‌شود و محصول این تفکر، در سراسر دنیا هم دیده می‌شود. بسیج، سکون ندارد و حرکت باطنی، مادی و معنوی است. بسیج امروز در حال تکامل و فتح قله‌های جدید است؛ بسیجیان از حرکت خسته نمی‌شوند و از سرزنش سرزنش کنندگان نمی‌هراسند. در ایمان خود راسخ هستند و رو به جلو حرکت می‌کنند. معرفت و بینش و عشق و محبت به خدا در دل بسیجیان شعله ور است.بسیجیان، کسانی هستند که در برابر مومنان خاضع و در برابر کافران و دشمنان، شدید هستند و این، رمز تفکر بسیجی است، بسیجیان در راه خدا جهاد می‌کنند و این فضل خدا است که به هر کس بخواهد می‌دهد. سردار وحیدی خاطرنشان کرد: به فضل الهی، این قرن، قرن شکست استکبار جهانی است و امروز هم آثار آن دیده می‌شود. ما نیز در این رزمایش نظامی معنوی، همه جانبه پیمان می‌بندیم و همت و عزم را جرم می‌کنیم تا به قله‌های بزرگ دست پیدا کنیم. ما از تحریم‌ها هراسی نداریم و پایدار هستیم، چون بسیج داریم. انتهای پیام/282/.
3205041,سلامی: از اسرائیل انتقام می‌گیریم/ موتور حزب‌الله ‌روشن شد‌,۰۲ آذر ۱۴۰۳ - ۱۰:۳۱,https://newsmedia.tasnimnews.com/Tasnim/Uploaded/Image/1403/08/13/140308131059033531348252.jpg,"به گزارشخبرگزاری تسنیماز اهواز، سردار سرلشکر پاسدار حسین سلامی فرمانده سپاه پاسداران انقلاب اسلامی در رزمایش 60 هزار نفری الی بیت المقدس 15 در اهواز با گرامیدا‌شت یاد و خاطره شهدا و تبریک هفته بسیج اظهار داشت: امروز وقتی این اجتماع بسیجیان را دیدم، آرزو کردم کاش شما در صدر اسلام می‌بودید؛ اگر شما می‌بودید قطعاً امام علی(ع) در محراب نماز ضربت نمی‌خوردند‌، امام حسن(ع) مقابل سپاه معاویه تنها نمی‌ماند و اگر شما می‌بودید عاشورا این گونه اتفاق نمی‌افتاد و اگر شما می‌بودید ائمه اطهار(ع) مقابل ظالمان تنها نمی‌ماندند؛ شما یاران مطمئن و بسیجیان سرو قامت که در مقابله با استکبار جهانی ایستاده‌اید و بنده نیز در میان شما حضور دارم، برایم شرف و افتخار به یاد ماندنی است. خوزستان سرزمین عملیات‌های بزرگ ایران علیه دشمنان تا بن دندان مسلح است وی با بیان اینکه ""امروز ‌حضور دبین بسیجیان عزیزمان ‌افتخاری برای من بود""، ‌افزود:‌ از این دیار شهدایی عزیز برخاستند و مقابل دشمنان ایستادند و نگذاشتند دشمن به خاک ایران تجاوز کند، اینجا سرزمین شهداست؛ اینجا سرزمین عملیات‌های بزرگ ایران علیه دشمنان تا بن دندان مسلح است؛ همه قدرت‌های جهانی که علیه ایران برخاستند؛ دفاع مقدس نشانه شکوه پایدار یک ملت به نام اسلام در مقابل آن صف آرایی قدرتمند و فشرده همه قدرت‌های جهانی است؛ اینجا خوزستان سرزمین فتوحات بزرگ است سرزمین اثبات نزول نصرت الهی و نزول ملائک الهی برای نصرت دادن و رزمندگان پرتوان و پرشور اسلام است. فرمانده کل سپاه پاسداران اضافه کرد: خوزستان تجربه شکست دادن قدرت‌های بزرگ را در صفحات تاریخ پرافتخار خود دارد؛ اینجا سرزمین پیروزی‌ها و فتوحات است؛ فتح‌های مبین؛ فتح، نصر و ظفر این 3 مفهوم مقدس قرآنی در این سرزمین عینیت یافته و تفسیر شده است؛ خوزستان سرزمین وحدت و ایثار است که مهاجرت‌های عظیم برای جهاد به آن صورت گرفت؛ سرزمین مدافعان حرم است که به شرق مدیترانه هجرت کردند تا راه را بر تکفیری‌ها ببندند و از حریم اهل بیت دفاع کنند. امروز بذر‌های مقاومت در منطقه به درخت‌های ریشه‌دار تبدیل شده است سرلشکر سلامی با بیان اینکه‌ بسیج میراث جاودان و معجزه گرانقدر الهی امام راحل است و پس از ایشان نیز رهبر انقلاب شجره طیبه بسیج را در قلب، ایمان و باور مردم ما و مردمان سایر بلاد اسلامی کاشتند، تصریح کرد:  امروز بذر‌های مقاومت در یمن، عراق، افغانستان، بحرین، سوریه، لبنان و فلسطین به درخت‌های ریشه‌دار تبدیل شدند آنقدر ریشه‌دار که همه‌ جبهه استکبار جمع شده‌اند تا سرشاخه‌های این مقاومت را از بین ببرند ولی چیزی جز شکست خفت‌بار نصیبشان ‌نشده است. وی با بیان اینکه بسیجیان 46 سال است در هر سرزمینی راه را برای غلبه کفار و مشرکان و منافقان بر مسلمانان بستند؛ لباس عزت و جهاد را بر تن مسلمانان کردند و اگر کسی برای پوشیدن این لباس رغبت نکند خداوند، آن را مجازات می‌کند، ادامه داد: بسیجیان زینت ولایت هستند، بسیج امروز یک حقیقت جهانی است که از مرز‌ها عبور کرده؛ تفکرش، شجاعتش، اطمینان قلبش، استحکام قدم‌هایش؛ هر کجا این فرشتگان زمینی سر می‌رسند دشمن می‌گریزد؛ کابوس دشمن هستید تا هستید اسلام زنده است و غیرت برافراشته است؛ با شما همه راه را می‌توان طی کرد؛ هر دشمنی را زمین گیر می‌کنید و هر قدرتی را می‌شکنید؛ با شما می‌توان صخره‌های سخت را پیمود و قله‌ها را فتح کرد. ""با بسیجیان هر دشمنی را می‌شکنیم و قله‌ها را فتح خواهیم کرد."" سرلشکر پاسدار سلامی گفت: با اراده‌های بزرگ شما که اندازه یک جهان وسعت دارد و قلب‌هایی به اندازه یک دریا دارید می‌توان هر دشمنی هر اندازه بزرگ، هر اندازه مجهز و هر اندازه قدرتمند را شکست داد. این را کلمات من نمی‌گوید واقعیت‌های تجربه شده روی زمین می‌گوید؛ بسیجیان کلمه بسم الله هستید که هرجا در هر مکان ظاهر می‌شوند شیاطین در مقابل‌شان می‌گریزند. ""با بسیجیان هر دشمنی را می‌شکنیم و قله‌ها را فتح خواهیم کرد.""، در غزه دشمنان شکست خو‌ردند و مقاومت روز به روز در حال پیشرفت و شکست دشمن صهیونیست هستند. فرمانده سپاه پاسداران در بخش دیگری از سخنان خود با اشاره به جنگ در لبنان و غزه گفت: امروز همه می‌دانیم جهادی سخت در غرب مدیترانه در غزه در فلسطین و در لبنان جریان دارد. جوانان پرشور لبنانی پیشانی بند‌های جهاد را بر جبین خود بستند و در جنوب لبنان و شمال سرزمین‌های اشغالی میدان را بر دشمن تنگ کردند. دشمنان آمده بودند تا با شهادت رهبران مقاومت و فرماندهان بزرگ، مقاومت را به تعبیر خودشان «بی سر» کنند و بر پیکره مقاومت ضربان سنگینی وارد کنند تا مشعل‌های مقاومت را خاموش کنند ولی در غزه نتوانستند؛ حتی وقتی فرماندهان بزرگ جبهه مقاومت فلسطین را به شهادت رساندند شعله‌های مقاومت برافروخته‌تر و پرچم‌ها برافراشته‌تر شد. صهیونیست‌ها فرار را بر قرار در میدان‌های مواجهه مستقیم ترجیح دادند وی ادامه داد: جوانان مصمم‌تر به تانک‌ها هجوم بردند و از فاصله صفر با تانک‌های دشمن درگیر شدند در حالی که تصور صهیونیست‌ها و آمریکایی‌ها و انگلیسی‌ها و متحدان آنها خلاف این بود، اما همه باطل شد. تانک‌های مرکاوا یکی پس از دیگری آتش گرفت و صهیونیست‌ها فرار را بر قرار در میدان‌های مواجهه مستقیم ترجیح دادند؛ نبرد حالا به سرزمین دشمن کشانده شده و فرار صهیونیست‌ها به سمت پناهگاه‌ها است. یش از نیم میلیون نفر شبانه روز در پناهگاه‌ها هستند و ترک نمی‌کنند و بیش از یک و نیم میلیون نفر روزانه به پناهگاه‌ها می‌روند. وی گفت: موشک‌ها و پهپاد‌ها همه در میدان به دستان این رزمندگان در حال آفرینش یک اعجاز جدید در عرصه تقابل اسلام و کفر هستند، اما این پایان ماجرا نیست. درون رژیم صهیونیستی آشفته است؛ شهروندان مضطربند و مقامات صهیونیست عاجزند و راهی برای برون رفت پیدا نمی‌کنند و ارتش آنها خسته است در حالی که موتور مسلمانان روشن به ویژه حزب‌الله و جبهه مقاومت شده است؛ این پایان ماجرا نیست. اقدام پسندیده در معرفی سران اسرائیل به عنوان جنایتکاران جنگی سرلشکر سلامی یادآور شد: دیروز دیوان کیفری بین‌المللی در یک اقدام پسندیده سران رژیم صهیونیستی را به عنوان جنایتکاران جنگی معرفی کرد که باید تحت تعقیب قرار بگیرند و دستگیر شوند و محاکمه شوند؛ این یک پیروزی بزرگ بود برای نهضت مقاومت فلسطین و لبنان و به مفهوم پایان سیاسی رژیم صهیونیستی است؛ امروز با پایان و مرگ سیاسی این رژیم مواجه هستیم؛ جهان دروازه‌های خود را به روی این رژیم بست. اکنون نوبت دولت‌هاست تا شریان‌های اقتصادی این رژیم را ببندند و این را به کشور‌های مسلمان به خصوص می‌گوییم تا همه کمک‌های تسلیحاتی این رژیم را از زمین و دریا ببندند. امروز نوبت مسلمانان است و اگر این محاصره اقتصادی محقق شود زوال رژیم صهیونیستی شتاب می‌گیرد. مردم ایران مطمئن باشند که انتقام خود را از اسرائیل خواهیم گرفت سرلشکر پاسدار سلامی تاکید کرد: اسرائیل همچون یک خنجر جا گرفته در دل مسلمانان و این عنصر خارجی باید از پیکره اسلام جدا شود. قطعاً این راه پیموده خواهد شد این راه طی خواهد شد جهان با ظلم دوام نمی‌آورد هیچ ظالمی نیست که در این جهان به ذلت نیفتاده باشد. سرنوشت پیشینیان را نگاه کنید ببینید بر سر ظالمان چه آمده است چه عاقبت شری در انتظار آنها است و این برای صهیونیست‌ها نزدیک است. ‌وی گفت: ادامه این جنگ فقط به نابودی اسرائیل می‌انجامد و اگر مسلمانان با هم متحد شوند این جرثومه فساد نابود خواهد شد و قطعاً این راه طی خواهد شد و جهان با ظلم دوام نمی‌آورد و ‌با نگاه به سونوشت پیشینیان خواهیم دید که نابودی در انتظار اسرائیل است؛ مردم ایران مطمئن باشند که انتقام خود را از اسرائیل خواهیم گرفت. انتهای پیام/+"
3205034,تسلیت سرلشکر سلامی برای درگذشت مادر شهیدان نمکی,۰۲ آذر ۱۴۰۳ - ۱۰:۲۲,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم، سرلشکر حسین سلامی فرمانده کل سپاه پاسداران  در پیامی درگذشت مادر شهیدان رحمت‌الله، شهریار و شهرام نمکی را تسلیت گفت. متن این پیام به شرح زیر است: «بسم‌الله‌الرحمن‌الرحیم انا لله و انا الیه راجعون درگذشت جانکاه بانوی فاطمی «حاجیه خانم صدیقه آجیلی» مادر گرامی «شهیدان رحمت الله، شهرام و شهریار نمکی» ، در ایام فاطمیه و موسم شهادت صدیقه کبری سلام الله علیها را به خاندان آجیلی و نمکی و مردم شریف کردستان تسلیت و تعزیت عرض می‌نمایم. این بانوی جلیل القدر در سایه قرآن و در پرتو آموزه‌های اسلام ناب محمدی (ص) فرزندان مومن، انقلابی و برومندی تربیت کرد که در همان ایام نخستین پیروزی انقلاب اسلامی و استقرار نظام مقدس جمهوری اسلامی ایران برای دفاع از آرمان‌های نهضت و صیانت از ملت و مملکت در برابر توطئه ضد انقلاب و گروهک‌های تروریستی و ملحد در خطه کردستان استوار و مقاوم قد عمل کردند و سرانجام در همان ایام در اوج افتخار و مقاومت توسط مزدوران استکبار جهانی در کنار یکدیگر و همزمان به درجه رفیع شهادت نائل آمدند. بی شک حافظه تاریخی مردم کردستان خاطرات الهام بخش این شیرزن صبار، بصیر و مقاوم را از یاد نخواهند برد و برای همیشه او را به عنوان الگوی یک زن مسلمان و دلداده مکتب و انقلاب اسلامی و سرمشق تربیت فرزندان متعهد و پیشتاز برای دفاع از حریم ایران عزیز پاس خواهد داشت. به روح مطهره آن بانوی رشیده و صالحه درود می‌فرستم و با طلب بهره مندی او از رحمت واسعه الهی و همجواری با حضرت فاطمه زهرا سلام الله علیها و فرزندان شهیدش، از درگاه خدای قادر متعال برای داغدیدگان و سوگواران آن فقیده سعیده صبر، شکیبایی و سکینه قلبی مسئلت می جویم. سرلشکر پاسدار حسین سلامیفرمانده کل سپاه پاسداران انقلاب اسلامی» انتهای پیام
3204709,سرلشکر باقری: الگوی بسیج پیشران حرکت‌های مقاومت منطقه است,۰۱ آذر ۱۴۰۳ - ۱۵:۱۱,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,"به گزارش گروه دفاعیخبرگزاری تسنیم، سردار سرلشکر محمد باقری رئیس ستاد کل نیروهای مسلح در پیامی به‌مناسبت فرارسیدن هفته‌ی بسیج اظهار داشت: باورمندانه باید تصدیق کرد استقامت و نبرد تاریخی و افتخار آمیز نیروهای سلحشور و مقاوم سازمان بزرگ محور مقاومت در جدال نابرابر با امپراتوری زور و تزویر و سگ هار آنها در منطقه جلوه‌هایی از بازنشر اندیشه و تفکری است که ابتکار بی‌بدیل امام خمینی (ره) در تاسیس بسیج مستضعفان از متن انقلاب اسلامی و ملت ایران رقم زده است. بسم الله الرحمن الرحیم فرا رسیدن پنجم آذر، سالروز صدور فرمان تاریخی و حکیمانه‌ی معمار کبیر انقلاب اسلامی، حضرت امام خمینی (ره) مبنی بر تشکیل «بسیج مستضعفین» را به آحاد ملت شریف و قهرمان ایران به ویژه بسیجیان مخلص، شجاع و دریادل تبریک و تهنیت عرض می‌نمایم. تاریخ شکوهمند ایران اسلامی گواهی می‌دهد ""بسیج "" به عنوان یکی از مهمترین نیرو‌های درون‌زا و ظرفیت‌های ملی کشور در مسیر آرمانی و تمدن‌ساز انقلاب اسلامی، ایفاگر نقش‌های راهبردی و سرنوشت‌ساز بوده و با حضور مخلصانه و پیشتازانه خود در عرصه‌های مختلف نیاز کشور، توانسته است در همراهی با نیروهای مسلح و دیگر مدافعان میهن اسلامی پویایی، ماندگاری و قدرت‌افزایی غیر قابل انکار انقلاب و نظام اسلامی را تضمین نماید. بسیج توانسته‌ است در سایه افتخارات ناشی از درخشش در میادین خطیر «دفاع مقدس هشت ساله برابر استکبار جهانی و رژیم بعثی صدام»، «جهاد بی‌منت در حوزه سازندگی و آبادانی کشور پس از جنگ تحمیلی»، «مقابله موفق با فتنه‌های ضد انقلاب داخلی و خارجی»، «خنثی‌سازی توطئه‌های آمریکایی _ صهیونیستی در تحریف آرمان‌ها و ناکارآمد جلوه دادن نظام»، «آمادگی برای نقش‌پذیری‌های تعیین‌کننده در جدال با شگردهای نوین و پیچیده نظام سلطه و صهیونیسم در حوزه جنگ‌های اقتصادی، شناختی و ترکیبی و همچنین «حضور مخلصانه و صادقانه در صحنه‌های مردم‌یاری و خدمت‌رسانی به مردم در سختی‌ها و بلایای طبیعی»؛  تاثیرات عینی و عملی خود در پیش‌روندگی و پیش‌برندگی انقلاب و ایران  عزیز را ترسیم و تحکیم بخشد. باورمندانه باید تصدیق کرد استقامت و نبرد تاریخی و افتخارآمیز نیروهای سلحشور و مقاوم سازمان بزرگ محور مقاومت در جدال نابرابر با امپراتوری زور و تزویر و سگ هار آنها در منطقه جلوه‌هایی از بازنشر اندیشه و تفکری است که ابتکار بی‌بدیل امام خمینی (ره) در تاسیس بسیج مستضعفان از متن انقلاب اسلامی و ملت ایران رقم زده است. خدای بزرگ را خاضعانه سپاس می‌گوییم که الگوی بسیج امروز برابر دیدگان جهانیان، پیشران حرکت‌های مقاومت در منطقه‌ی حسّاس و راهبردی غرب آسیا شده است و آثار و پیامدهای آن نویدبخش آزادی قدس شریف و رهایی ملت مظلوم و مقتدر فلسطین از سلطه و جنایت رژیم صهیونی است. اینجانب به نمایندگی از آحاد نیروهای مسلح مومن، انقلابی، غیور و غیرتمند و به‌عنوان یک بسیجی مفتخر به همراهی با بسیجیان سلحشور و بی‌ادعا، چهل و پنجمین سالروز طلوع خورشید عالم‌تاب بسیج را گرامی می‌دارم و با تعظیم به مقام شامخ شهیدان و حماسه‌سازان فداکار و وفادار این نهاد مقدس مردمی، اطمینان دارم بسیجیان ولایی و انقلابی با توکل به الطاف الهی ‌همچنان تحت هدایت و رهنمودهای حکیمانه مقام معظم  رهبری و فرماندهی کل قوا حضرت امام‌خامنه‌ای (مدظله العالی) ضامن تداوم پیشرفت‌ها و موفقیت‌های ایران و ایرانی و عبور آنان از پیچ بزرگ تاریخی و نیل به دروازه‌های تمدن نوین اسلامی خواهند بود. رئیس ستاد کل نیروهای مسلحسرلشکر پاسدار محمد باقری انتهای پیام/"
3204511,دیدار وزیر دفاع با وزرای ونزوئلا در سفر به کاراکاس,۰۱ آذر ۱۴۰۳ - ۱۱:۰۸,https://newsmedia.tasnimnews.com/Tasnim/Uploaded/Image/1403/09/01/1403090111044588731494234.jpg,به گزارش گروه دفاعیخبرگزاری تسنیم، امیر خلبان نصیرزاده وزیر دفاع و پشتیبانی نیروهای مسلح با گابریل خیمنز وزیر علوم و تکنولوژی ونزوئلا دیدار و گفتگو کرد. در این دیدار طرفین در خصوص توسعه همکاری در حوزه های علمی و پژوهشی، انتقال فناوری، تبادل استاد و دانشجو، فناوری های نوین نظیر  بایو و نانوتکنولوژی و همچنین حوزه های زمین شناسی و  نقشه برداری تاکید کردند. وزیر دفاع  و پشتیبانی نیروهای مسلح جمهوری اسلامی ایران همچنین با الکس صاب وزیر صنایع  و تولیدات ملی ونزوئلا دیدار و گفتگو کرد.  مذاکره و رایزنی در خصوص همکاری‌های صنعتی، سرمایه گذاری مشترک، تبادل اقلام صادراتی در حوزه‌های مختلف، توسعه همکاری شرکتهای ایرانی به ویژه تجار و فعالان بخش خصوصی  در ونزوئلا، اعلام آمادگی برای ارتقاء تبادلات تجاری به صورت متقابل، مذاکره در خصوص موافقتنامه تعرفه های ترجیحی و ایجاد زیر ساختهای صنعتی و تولیدی از مهمترین محورهای این مذاکره بود. امیر عزیز نصیرزاده در ادامه دیدارهای خود با هکتور سیلوا وزیر معادن ونزوئلا دیدار و گفتگو کرد.  سرمایه گذاری مشترک در حوزه معادن، مولد سازی ثروت، طرح و پیگیری پروژه های معدنی، اعلام آمادگی جهت همکاری در حوزه معادن به ویژه استفاده از ظرفیت بخش خصوصی جهت انتقال فناوری و ایجاد کارخانجات استحصال و استخراج منابع از محور های مذاکرات طرفین در این دیدار بود. وزیر دفاع و پشتیبانی نیروهای مسلح همچنین با منری فرناندز وزیر کشاورزی ونزوئلا دیدار و گفتگو کرد.  در این دیدار همکاری‌های دو جانبه‌ در حوزه  تبادل و تجارت  متقابل محصولات کشاورزی، تولید واکسن های دامی، انتقال دانش در حوزه تولید بذر و مبارزه با آفات کشاورزی و تولید سموم زراعی ، تولید  تجهیزات کشاورزی و همکاری در حوزه دام وطیور با استفاده از کلیه ظرفیت ها به ویژه توانمندی بخش خصوصی از موضوعات مور رایزنی و تبادل نظر قرار گرفت. امیر نصیرزاده با آنابل هررا وزیر دارایی  ونزوئلا نیز دیدار و گفتگو کرد.  همکاری در حوزه بانکی، نحوه تامین مالی  پروژه‌های مشترک، تسهیل مبادلات بانکی و مالی و موافقت نامه تجارت ترجیحی از حوزه‌های مورد گفتگوی طرفین در این دیدار بود. امیر نصیرزاده همچنین با خورخه مارکز وزیر انرژی ونزوئلا دیدار ‌و‌ گفتگو‌ کرد.  در این دیدار طرفین در خصوص بهره‌گیری از توانمندی شرکت‌های فعال بخش خصوصی و دانش بنیانها در  توسعه بازسازی، نوسازی و ارتقای توان نیروگاه‌ها، بهره برداری، تعمیرات و نگهداری و تامین تجهیزات و قطعات نیروگاهی گفتگو کردند. به گزارش تسنیم، امیر نصیرزاده روز گذشته به‌منظور شرکت در دهمین کمیسیون مشترک اقتصادی ایران و ونزوئلا وارد کاراکاس شد و با اشاره به برنامه‌های این سفر گفت: در این سفر در راستای برگزاری دهمین کمیسیون مشترک اقتصادی، جلسات مختلفی با حضور کمیته‌هایی شامل بخش خصوصی و شرکت‌های دانش‌بنیان برگزار خواهد شد و هدف اصلی این جلسات دستیابی به برنامه‌هایی برای توسعه همکاری‌های اقتصادی است. انتهای پیام/
3204478,اهدای نشان فداکاری به خانواده شهدای اخیر پدافند هوایی,۰۱ آذر ۱۴۰۳ - ۱۰:۳۳,https://newsmedia.tasnimnews.com/Tasnim/Uploaded/Image/1403/09/01/140309011032563931493964.jpeg,به گزارش گروه دفاعیخبرگزاری تسنیم، امیر سرلشکر سید عبدالرحیم موسوی فرمانده کل ارتش جمهوری اسلامی ایران با حضور در منزل شهید سرگرد حمزه جهان دیده واقع در شهرستان رامهرمز و منزل شهید استوار محمدمهدی شاهرخی‌فر واقع در شهرستان شوشتر ضمن اعطای نشان فداکاری ارتش به خانواده این شهدای مدافع آسمان، اظهار داشت: برای یک فرد نظامی افتخاری بالاتر از اینکه پایان عمرش به شهادت ختم شود، نیست و شهدای اخیر مدافع آسمان این کشور در مقابل حمله رژیم صهیونسیتی جایگاه ویژه‌ای دارند. فرمانده کل ارتش با بیان اینکه لقمه حلال و شیر پاک موجب تربیت انسان‌های بزرگ و تحویل آن‌ها به جامعه می‌شود، افزود: در یک چنین خانواده‌هایی باید هم کسانی مانند شهید جهان‌دیده و شهید شاهرخی‌فر رشد یابند و موجب افتخار برای ملت سرافراز ایران و بویژه همرزمان‌شان در ارتش جمهوری اسلامی ایران شوند. وی ادامه داد: موضع محکم و اظهارات قرّای همسر محترمه شهید جهان‌دیده بعد از شهادت همسرشان تداعی‌گر خطبه‌های حضرت زینب سلام الله علیها بود و در رسانه‌ها به عنوان «خطبه زینبی بانوی قهرمان بختیاری» از آن یاد شد که این هم به علت درس آموزی در مکتب حضرت زینب(س) است و باید خداوند بزرگ را به خاطر وجود چنین شیر زنانی شکرگذار باشیم. فرمانده کل ارتش جمهوری اسلامی ایران با بیان اینکه عزت و سربلندی ایران اسلامی مرهون خون‌های پاک بسیاری است که از جوانان عزیز این مرز و بوم بر زمین ریخته شده، گفت: بعد از پیروزی انقلاب اسلامی تا الان 200 هزار شهید خونشان برای برافراشته نگه داشتن پرچمی که حضرت امام خمینی (ره) بلند کردند و در راستای لبیک به ندای رهبر معظم انقلاب به زمین ریخته شد تا این نظام اسلامی اینگونه در دنیا سربلند باشد و کشورهای دنیا به انقلاب اسلامی ایران و ایرانی احترام بگذارند. امیر موسوی در پایان خطاب به مادران و خانواده شهدا گفت: دعا کنید همرزمان فرزندان شهید شما سربازان خوبی برای حضرت آقا باشند و پرچم انقلاب اسلامی و مقاومت را در جهان همچنان در اهتزاز نگه دارند و ان شاءالله عاقبت همه آنها مثل شهیدان شما حسن عاقبت و شهادت باشد. در این دیدار امیر قادر رحیم زاده فرمانده قرارگاه مشترک پدافند هوایی حضرت خاتم الانبیاء(ص) و امیر حمزه بیدادی فرمانده قرارگاه منطقه‌ای جنوب غرب، فرمانده کل ارتش را همراهی کردند. انتهای پیام/
3204311,مومنی: تاریخ دلاوری‌های بسیجیان را فراموش نمی‌کند,۳۰ آبان ۱۴۰۳ - ۲۱:۰۱,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش حوزه دولتخبرگزاری تسنیم، اسکندر مومنی وزیر کشور در پیامی به‌مناسبت هفته بسیج تاکید کرد: بسیج درخت تناوری است روئیده از خاک انقلاب و قد کشیده با نور ولایت که با خون پاک شهیدان آبیاری شده و ثمراتش بی‌انتها و سایه‌اش گسترده است. متن پیام وزیر کشور به این شرح است:بسیجیان این طلایه‌داران ازخودگذشتگی و شجاعت و پرچمداران غیرت و ولایتمداری، حق بزرگی به گردن همه ما دارند. فتوحات دوران دفاع مقدس مدیون حضور نیروهای داوطلب مردمی در قالب بسیج در خطوط مقدم و عملیات‌های مختلف بود. امنیت کم‌نظیر و مثال‌زدنی کشورمان در یک منطقه ناامن و متلاطم، حاصل مجاهدت‌های رزمندگان بسیجی است. چه جوانانی در بسیج از جوانی و زندگی خود گذشتند و خون پاکشان را اهدا کردند تا هموطنانشان در آرامش و امنیت به سر ببرند. فراموش نکرده‌ایم که شتاب بسیجیان برای پوشیدن جامه مقدس دفاع از حرم و جانبازی و جسارت ایشان در مقابل تکفیری‌ها و داعش، مردم منطقه را از شر این تروریست‌های خطرناک نجات داد. مردم مناطق محروم و کم‌برخوردار همواره بهره‌مند از قدوم‌ پرمهر و دستان بی‌توقع جهادگران بسیجی بوده‌اند و با بسیج طعم خوش خدمت و آبادانی را چشیده‌اند. بسیجیان امروز در عرصه‌های علمی و تحقیقاتی نیز سرآمدند و می‌توان بسیج را در پیشرفت و ترقی دانش و فناوری نیز صاحب جایگاه دانست. بسیج، درخت تناوری است روئیده از خاک انقلاب و قد کشیده با نور ولایت که با خون پاک شهیدان آبیاری شده و ثمراتش بی‌انتها و سایه‌اش گسترده است. تاریخ هیچ‌گاه دلاوری بسیجیان، این سربازان رشید امامین انقلاب را فراموش نخواهد کرد. انتهای پیام/
3204282,سپاه تا ۴ سال آینده به مدار ۳۶هزار کیلومتری زمین می‌رسد,۳۰ آبان ۱۴۰۳ - ۱۹:۵۱,https://newsmedia.tasnimnews.com/Tasnim/Uploaded/Image/1400/12/04/1400120417415586624841942.jpg,به گزارش حوزه دفاعیخبرگزاری تسنیم، سردار علی جعفرآبادی فرمانده فضایی نیروی هوافضای سپاه در گفت‌وگویی درخصوص توانمندی فضایی سپاه برای پرتاب ماهواره‌ها بیان کرد: نقشه‌ی راه اعلامی حوزه‌ی فضایی سپاه بر این مبناست که ان‌شاالله در 4-5 سال آینده بتوانیم به ارتفاع 36 هزار کیلومتری زمین برسیم. البته این مهم مستلزم این است که به ماهواره‌برهای با قدرت بیشتری دست بابیم که در نقشه‌ی راه سپاه چهار گام را برای آن ترسیم کرده‌ایم. فرمانده فضایی هوافضای سپاه گفت: سپس ماهواره‌بر قائم 120 نیز برای مدارات پایین است و وزن چندصد کیلوگرم را به مدار می‌برد و قادر خواهد بود یک بیضی تشکیل دهد که یک سر مدار پایبن و یک سر مدار 36000 کیلومتر باشد که به آن مدار جی‌تی‌ئو گفته می‌شود. سردار جعفرآبادی عنوان کرد: مدار بعدی نیز ژئو هست که ماهواره به مدار 36000 کیلومتر می‌رود و ثابت می‌ماند. انتهای پیام/
3203846,سلامی: امام خامنه‌ای در مقابل قدرت‌های جهانی ایستاده است,۳۰ آبان ۱۴۰۳ - ۱۲:۱۸,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,"به گزارش خبرنگار سیاسیخبرگزاری تسنیم، سردار سرلشکر حسین سلامی فرمانده کل سپاه پاسداران انقلاب اسلامی، در در «رویداد ملّی قهرمان» و هفدهمین پاسداشت ادبیات جهاد و مقاومت و مراسم تجلیل از شهید مجید قربان‌خانی با بیان ویژگی‌های اخلاقی و روحی این شهید، گفت: شهید قربان‌خانی نماد غیرت، جوانمردی و آزادگی است که با فطرت پاک و انگیزه الهی خود معراج را تجربه کرد. وی ادامه داد: این شهید بزرگوار با سینه‌ای وسیع و قلبی روشن، به عنوان مصداق آیه قرآن ""و من یرد الله ان یهدیه یشرح صدره للسلام"" در مسیر هدایت خداوند قرار گرفت. سلامی همچنین تاکید کرد: شهید مجید قربان‌خانی در دل خود تجلی خداوند را تجربه کرد و با سیرتی پاک، مسیری از زمین تا آسمان را طی کرد. این شهید بزرگوار به مانند کهکشانی در آسمان افتخارات میهن اسلامی ما و امت اسلام می‌درخشد. فرمانده کل سپاه پاسداران انقلاب اسلامی، در ادامه سخنان خود در مراسم تجلیل از شهید مجید قربان‌خانی، با اشاره به عظمت شهادت و فداکاری‌های شهداء، گفت: شهادت هنر مردان خداست و آرزوی انسان‌های مجاهد است. اما برای پدر و مادر یا همسری که این جوان تجسم همه آرزوهایش و سرمایه زندگی‌اش بوده است، از دست دادن چنین حقیقتی که روح بلند، قلب‌های درخشان و جلوه‌های الهی دارد، کار آسانی نیست. وی افزود: این پدران و مادران که آماده‌اند فرزندانشان را برای حفظ اسلام به معرکه عاشورا اعزام کنند و با پیکر سوخته آن‌ها هنگام وداع با خداوند اعلام رضایت کنند، واقعا ایثار حقیقی را نشان می‌دهند. درود خداوند بر این والدین که با فداکاری خود، جهاد و ایثار را در عمل به نمایش می‌گذارند. سلامی همچنین تاکید کرد: این شهیدان محصول یک چشمه ساری از فضیلت‌ها هستند که روح معنویت، ایمان، حکمت الهی و روحیه جهاد را در جامعه جاری می‌کنند. این حرکت‌ها و ایثارها ناشی از آموزه‌های یک امام و پیشوای بزرگ است که با الهام از حکمت‌های الهی و در قامت جانبازی که در سخت‌ترین لحظات تاریخ اسلام و ایران در مقابل قدرت‌های جهانی ایستاده و با قلب مطمئن و پر از شکوه، صبر و مقاومت را از درون قلب‌های خود به قلب‌های مومنین منتقل کرده است. وی در ادامه گفت: شخصیت چنین پیشوایانی همچون یک جریان در روح جوانان تکثیر می‌شود و آنان را برای دفاع از اسلام و انقلاب اسلامی آماده می‌کند. فرمانده کل سپاه تاکید کرد: ولی امر ما با همه مشغله‌ها و رسالت‌های فوق طاقت بشر، باز هم سرگذشت جوانان شهید را با دقت می‌خواند و عبارات لطیف را برای تقریظ‌شان برمی‌گزیند. بنده حقیر به عنوان سرباز کوچکی شاهد روح و معرفت در لحظه‌های سخت مثل تصمیمات وعده صادق هستم که فقط از اراده انسان‌هایی برمی‌آید که به خدا متصل‌اند. به حقیقت قدرت باور دارند و سنت‌های الهی را می‌شناسند. اهل توکل‌اند و از ظالمان نمی‌هراسند و قلب‌هایشان مطمئن و روح‌شان بلند است. سلامی ادامه داد: بنده این شخصیت الهی که امروز سکان‌دار عظمت و شکوه مسلمانان است را در این لحظات سخت و شگفت‌انگیز دیده‌ام چه تصمیمات مدبرانه و حکیمانه‌ای اتخاذ می‌فرمایند. جوانان را به مقاومت دعوت می‌کنند تا دشمنان نتوانند بر سرنوشت‌شان فائق آیند و هنر ولی امر ماست که جوانان را مهیای دفاع از اسلام و حرم اهل‌بیت کرده است، این‌ها محصول مناجات‌ها، توکل‌ها و توسل‌ها هستند. انتهای پیام/"
3203776,سرلشکر صفوی: حامی دولت هستیم تا کارها را پیش ببرد,۳۰ آبان ۱۴۰۳ - ۱۱:۱۴,https://newsmedia.tasnimnews.com/Tasnim/Uploaded/Image/1401/12/08/1401120814263052227139094.jpg,به گزارش حوزه دفاعیخبرگزاری تسنیم، سردار سرلشکر سیدیحیی صفوی مشاور و دستیار عالی فرمانده‌کل قوا صبح امروز در سومین همایش اقتصاد دفاع در دانشگاه عالی دفاع ملی طی سخنانی بیان کرد: دفاع از کشور، فرهنگ و ارزش‌ها بدون قدرت و تقویت بنیه‌ی دفاعی، ناشدنی است. قدرت نیز البته فقط قدرت نظامی نیست و رضایت مردم از حکومت، همبستگی و انسجام ملی اهمیت دارد. بدون امنیت و تقویت بنیه دفاعی یک کشور بدون قدرت که بشود از کشور دفاع کرد کار ناشدنی است. وی افزود: آنچه در آینده اتفاق می‌افتد از آنچه تاکنون شاهد آن بوده‌ایم، متفاوت خواهد بود؛ پس باید خود را برای حوادث پیش‌ِرو آماده کنیم تا غافلگیر نشویم. حفظ بقای ملی، رفاه اجتماعی و پیشرفت کشور از مهم‌ترین اهداف کشور است. این اهداف ملی در دیپلماسی، سیاست خارجی و امنیت ملی شکل خواهد گرفت، امنیت ملی هم در برابر تهدیدات با تقویت بنیه دفاعی حاصل می‌شود. دستیار فرمانده‌کل قوا گفت: شعار خوب وفاق ملی که دولت آن را مطرح کرده یک ضرورت است و امام راحل و رهبر معظم انقلاب بر پیوستگی دولت و ملت، گروه‌های سیاسی، فهم مشترک از فرصت‌ها و تهدیدات تأکید دارند و این اساس کار است. دستیار عالی فرمانده‌کل قوا عنوان کرد: من به‌عنوان یک پاسدار به حضورم در نیروهای مسلح افتخار می‌کنم بعنوان یک سرباز ولایت فقیه و تعهد می‌دهیم که به شهدا و ملت‌مان وفادار باشیم. ما به‌عنوان نیروهای مسلح هم به ملت و آرمانهایمان و ولی فقیه و کشور وفادار هستیم و حامی دولت هستیم و باید از او حمایت کنیم تا کارها را به جلو ببرد. سرلشکر صفوی عنوان کرد: ما کشوری جدا از دیگر کشور‌های غرب آسیا نیستیم؛ این منطقه تحت تأثیر مسائل غرب آسیا، جنگ اوکراین، مسائل آسیای میانه و نفوذ اقتصادی چین در این منطقه است. زمانی انگلیس در این منطقه نقش‌آفرین بود و زمانی دیگر آمریکا. امروز حضور نظامی و اقتصادی آمریکا بر تحولات و روند‌های منطقه غرب آسیا تأثیرگذار است. وی اظهار داشت: اهداف کلان برای اقتصاد دفاع می‌تواند درآمدزایی، کمک‌سازی در اقتصاد، الگوسازی در بخش اقتصاد مولد باشد؛ زیرا نیرو‌های مسلح جزو پاک‌ترین گروه‌ها و سازمان‌های کشور هستند. دستیار فرمانده‌کل قوا هم‌چنین در بخش دیگری از سخنانش تصریح کرد: قرارگاه سازندگی خاتم الانبیا (ص) سپاه به هیچ‌وجه با شرکت‌های خصوصی تعارض ندارد، این مجموعه در جایی کار می‌کند که شاید شرکت‌های دیگر آنجا کار نکنند و سطح کارهای آن فرق می‌کند. اخیراً گزارش داده شد قرارگاه به ماجرای پل لافت به قشم که بیش از 20 سال مانده بود، ورود خواهد کرد. انتهای پیام/
3203654,تأکید فرمانده‌کل قوا و رئیس‌جمهور بر توسعه همکاری با ونزوئلا,۳۰ آبان ۱۴۰۳ - ۰۹:۰۰,https://newsmedia.tasnimnews.com/Tasnim/Uploaded/Image/1403/08/30/1403083008594128431484074.jpeg,به گزارش گروه دفاعیخبرگزاری تسنیم، امیر خلبان نصیرزاده وزیر دفاع و پشتیبانی نیروهای مسلح جمهوری اسلامی ایران به‌منظور شرکت در دهمین کمیسیون مشترک اقتصادی ایران و ونزوئلا وارد کاراکاس شد و با اشاره به برنامه‌های این سفر گفت: در این سفر در راستای برگزاری دهمین کمیسیون مشترک اقتصادی، جلسات مختلفی با حضور کمیته‌هایی شامل بخش خصوصی و شرکت‌های دانش‌بنیان برگزار خواهد شد و هدف اصلی این جلسات دستیابی به برنامه‌هایی برای توسعه همکاری‌های اقتصادی است.  وزیر دفاع افزود: در این دو روز، جلسات متعددی با وزرای صنعت و معدن، نفت، اقتصاد و دفاع ونزوئلا برگزار خواهد شد. هدف ما بررسی و ارائه راهکارهایی برای هم‌افزایی و گسترش همکاری‌های اقتصادی میان دو کشور است، موضوعی که همواره مورد تأکید فرمانده معظم کل قوا و رئیس‌جمهور بوده است. وی با اشاره به ظرفیت‌های غیرفعال کشور ونزوئلا تأکید کرد: ظرفیت‌های غیرفعال بسیاری در همکاری‌های بین دو کشور وجود دارد که باید فعال شوند. امیر نصیرزاده در پایان اعلام کرد: این سفر با دیدار با رئیس‌جمهور ونزوئلا، نیکلاس مادورو، خاتمه خواهد یافت. انتهای پیام/+
3203616,ویترین تسنیم شماره ۷۹۱,۳۰ آبان ۱۴۰۳ - ۰۷:۲۶,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,حملات مرگباری که حزب الله دوشنبه شب علیه مراکز حساس رژیم صهیونیستی در تل‌آویو انجام داده و یک ساختمان امنیتی هدف قرار گرفته، منجر به رقم خوردن صحنه‌های بی‌سابقه و آتش سوزی و انفجارهای بزرگ در دل تل‌آویو شد و موجی از وحشت در صهیونیست‌ها به راه انداخت نتانیاهو سه ساعت قبل از این حمله موشکی مدعی شده بود،  70 تا 80 درصد از قابلیت‌های موشکی حزب الله را نابود کرده است. هر روز بخشی از مهمتریناخبارو گزارش‌های تسنیم را در ویترین تسنیم ببینید: 1- ضرب‌شست حزب‌الله به ادعاهای دروغین نتانیاهو با «فاتح110» 2- جنیفر لوپز، فستیوال و سکولاریسم در عربستان؛ ابرهه در ریاض؟ 3- ارتش روانی؛ ناگفته‌هایی از بحران روحی نظامیان صهیونیست در جنگ 4- تاب‌آوری بازار ارز درمقابل 20 تنش بزرگ طی 1.5سال اخیر  انتهای پیام/
3203417,وزیر دفاع به ونزوئلا سفر کرد,۲۹ آبان ۱۴۰۳ - ۱۶:۲۹,https://newsmedia.tasnimnews.com/Tasnim/Uploaded/Image/1403/08/29/140308291628436031480294.jpeg,به گزارش گروه دفاعیخبرگزاری تسنیم، امیر خلبان عزیز نصیرزاده وزیر دفاع و پشتیبانی نیروهای مسلح و رئیس بخش ایرانی کمیسیون مشترک همکاری‌های اقتصادی ایران و ونزوئلا جهت برگزاری دهمین اجلاس کمیسیون مشترک همکاری‌های اقتصادی عازم کاراکاس شد. وزیر دفاع طی روزهای اخیر به سوریه نیز سفر کرده بود و با مقامات عالی این کشور به گفتگو نشسته بود. انتهای پیام/
3203078,سلیمانی: امروز باید میدان جدیدی علیه رژیم صهیونیستی باز شود,۲۹ آبان ۱۴۰۳ - ۱۱:۳۰,https://newsmedia.tasnimnews.com/Tasnim/Uploaded/Image/1403/06/30/1403063015065444031009184.jpg,به گزارش خبرنگار دفاعیخبرگزاری تسنیم، سردار غلامرضا سلیمانی رئیس سازمان بسیج مستضعفین در آیین تجدید میثاق بسیجیان با آرمان‌های امام خمینی(ره) در حرم مطهر طی سخنانی اظهار داشت: انقلاب اسلامی ایران، اولین شکست راهبردی و بزرگ آمریکا در منطقه را با ساقط کردن رژیم پهلوی رقم زد و آمریکایی‌ها متحمل بزرگترین شکست در طول تاریخ شدند که حدوداً 200 سال از تاسیس آن‌ها گذشته بود. وی با بیان اینکه جمهوری اسلامی باید در همه جنبه‌های مردم سالاری تکامل پیدا کند، گفت: امروز چشم‌ها به سرزمینی دوخته شده است که امام راحل آن را به عنوان دومین آرمان ملت ایران و جهان اسلام ترسیم کردند که آن، آزادی قدس شریف بود. سلیمانی با ذکر این مسئله که پیروزی انقلاب اسلامی با امضای قرارداد کمپ دیوید توسط انور سادات رئیس جمهور وقت مصر همزمان شد، خاطرنشان کرد: در سال 1987 در کمال ناباوری انور سادات به سرزمین‌های اشغالی سفر کرد که برای اولین بار رهبر یک کشور مسلمان به آنجا سفر کرده بود، تا پیش از این کشورهای عربی، اسرائیل را به هیچ وجه به رسمیت نمی‌شناختند. وی افزود: تفکر و گفتمانی که مبارزه با صهیونیست‌ها را در آن زمان رهبری می‌کرد، تفکر ناسیونالیست عربی بود اما سفر انور سادات به سرزمین های اشغالی، شوکی را به کشورهای عرب زبان وارد کرد چرا که او به نمایندگی از جهان عرب با صهیونیست‌ها سازش کرد و تسلیم شد. رئیس سازمان بسیج مستضعفین با بیان اینکه مردم فلسطین در ذیل آرمان امام(ره) و انقلاب اسلامی، انتفاضه را آغاز کردند، گفت: انتفاضه و پرتاب سنگ به سمت صهیونیست‌ها، امروز به عملیات طوفان الاقصی و جهاد و مقاومت حزب الله و انصارالله و رزمندگان مقاومت عراق علیه رژیم خونخوار و کودک کش صهیونیستی تبدیل شده است. سلیمانی با تاکید بر اینکه امروز انتفاضه فلسطینی به خروش مردم جهان از شرق تا غرب عالم علیه جنایت‌های رژیم صهیونیستی تبدیل شده است، عنوان کرد: چه کسی در روزی که قرارداد کمپ دیوید امضا شد تصور می‌کرد، امروز رژیم اشغالگری که به دنبال تصرف نیل تا فرات بود به این شکل تضعیف شده باشد؟ وی با بیان اینکه اشغالگران صهیونیست چشم انداز خطرناکی را برای جهان اسلام ترسیم کرده‌اند، یادآور شد: عملیات طوفان‌الاقصی شکست غیرقابل ترمیمی بر صهیونیست‌ها وارد کرد و بعد هم این شکست استمرار پیدا کرد و حزب الله لبنان صهیونیست‌ها را از دست یافتن به اهدافش در دوره جدیدی از جنگ‌ها ناکام گذاشت، همانطور که مردم مظلوم و مقتدر غزه این رژیم را از دست یافتن به اهدافش در شمال منطقه غزه محروم کردند و ناکام گذاشتند. رئیس سازمان بسیج مستضعفین افزود: وقتی دشمنی پی در پی مردم بی‌دفاع را بمباران می‌کند اما در عین حال مردم می‌ایستند این به معنای آن است که رژیم صهیونیستی از نظر نظامی شکست خورده است. سلیمانی تاکید کرد: امروز اگر حمایت‌های آمریکا نبود، رژیم صهیونیستی‌ 24 ساعت هم دوام پیدا نمی‌کرد. از نظر اقتصادی بنادر این رژیم تعطیل است و اقتصاد آن در مرز فروپاشی قرار دارد. مهاجران در سرزمین‌های اشغالی عموما در پناهگاه هستند و روزانه 500 هزار نفر در زمان حملات موشکی به پناهگاه می‌رود و در مواقعی که آژیر به صدا در می‌آید یک تا دو میلیون نفر در پناهگاه‌ها مخفی می‌شوند. وی با بیان اینکه ما امروز باید از لحاظ رسانه‌ای برای مردم تبیین کنیم که رژیم صهیونیستی شکست خورده و صرفاً با اتکا به آمریکا سرپا مانده است، عنوان کرد: رژیم صهیونیستی از لحاظ نظامی شکست خورده و گنبد ادعایی آهنین در عملیات وعده صادق 1 و 2 از کار افتاد و موشک‌های مقاومت به صورت روزانه سرزمین‌های اشغالی را مورد اصابت قرار می‌دهند. رئیس سازمان بسیج مستضعفین تاکید کرد: امروز باید میدان جدیدی علیه رژیم باز شود و آن میدان، باور به شکست رژیم صهیونیستی در افکار عمومی است؛ بسیجیان وظیفه دارند که در همین راستا تولید محتوای مجازی داشته باشند تا افکار عمومی به این باور برسد که رژیم شکست خورده است. سلیمانی یادآور شد: من به عنوان یک بسیجی و سرباز این را اعلام می‌کنم که رژیم صهیونیستی شکست خورده و عمر کوتاهی از آن باقی مانده است و این دولت آمریکا است که رژیم صهیونیستی را سرپا نگه داشته است. انتهای پیام/
3202971,فرمانده کل ارتش: بسیج راه گشای موانع بسیاری بوده است,۲۹ آبان ۱۴۰۳ - ۱۰:۰۱,https://newsmedia.tasnimnews.com/Tasnim/Uploaded/Image/1403/04/17/140304170929208830506934.jpg,به گزارش گروه دفاعیخبرگزاری تسنیم، امیر سرلشکر سیدعبدالرحیم موسوی فرمانده کل ارتش با صدور پیامی، فرارسیدن هفته بسیج مستضعفین را به سردار غلامرضا سلیمانی رئیس سازمان بسیج مستضعفین تبریک گفت. متن پیام به شرح زیر است: بسم الله الرحمن الرحیم برادر ارجمند سردار سرتیپ پاسدار غلام رضا سلیمانیریاست محترم سازمان بسیج مستضعفین سلام علیکمبسیج، تفکری جوشیده از اندیشه بنیانگذار جمهوری اسلامی است که در سال‌های پر برکت انقلاب قوام یافت و امروز به عنوان فرهنگ انقلابی و پویا با شاخص‍های همدلی و ایثار، بصیرت و بینش، اخلاص، تعهد و تواضع و شجاعت و شهادت طلبی، در شرایطی که جمهوری اسلامی در جنگ ترکیبی استکبار، آماج توطئه‌ها و تهاجم‌ها قرار گرفته، از مظاهر بارز روحیه استکبار ستیزی و استقامت، مایه امید و شور آفرینی و راه گشای موانع بسیار بوده است. این نهاد مردمی از روزهای آغازین پیروزی انقلاب اسلامی تاکنون در برهه‌ها و بزنگاه‌های تاریخی کشور با هدایت و تدابیر روشنگرانه امامین انقلاب از میادین رزم و کمک‌رسانی در بلایای طبیعی تا صحنه‌های سازندگی و عمرانی، سلامت و امنیت و عرصه‌های علم و پژوهش و فناوری، در عین گمنامی، اقدامات شگرفی انجام داده که با گذشت ایام، ضرورت تبیین آثار وجودی این مولود مبارک انقلاب، در پیشرفت، اعتلا و اقتدار ایران، بیشتر احساس می‌شود. بسیج با اعتقاد عمیق بر شعار محوری «از مردم و برای مردم»، متعلق به همه اقشار جامعه و نماد حضور و آگاهی همراه با معنویت مردم است که فرهنگ آرمان گرایی و معرفت ملی و دینی را به میدان عمل آورده و امید است با ترویج تفکر بسیجی، شاهد همدلی، مشارکت هر چه بیشتر و هم گرایی و هم افزایی روزافزون آحاد جامعه برای تقویت اصل مهم انسجام ملی باشیم. اینجانب هفته بسیج را با یاد شهیدان والا مقام ایران سربلند اسلامی و شهیدان مظلوم غزه و لبنان و جبهه مقاومت، به جنابعالی و آحاد فرماندهان و رزمندگان آن نهاد مردمی و همچنین ملت فهیم و بصیر ایران اسلامی تبریک گفته و از خداوند متعال توفیقات روزافزون بسیجیان غیور ایران عزیز، تحت زعامت حضرت امام خامنه‌ای رهبر معظم انقلاب اسلامی و فرماندهی کل قوا (مدظله العالی) را خواستارم. انتهای پیام/
3202758,برگزاری نشست کمیسیون مشترک نظامی ایران و آذربایجان,۲۸ آبان ۱۴۰۳ - ۲۰:۰۹,https://newsmedia.tasnimnews.com/Tasnim/Uploaded/Image/1403/08/28/1403082820050121031473874.jpg,به گزارش گروه دفاعیخبرگزاری تسنیم،  همزمان با چهارمین دور از نشست کمیسیون مشترک همکاری‌های نظامی و دفاعی بین دو نیروی مسلح ایران و آذربایجان، سرتیپ فرید علی‌یف  رئیس طرف آذربایجانی در کمیسیون مشترک همکاری‌های نظامی و دفاعی  ایران و آذربایجان با امیر سرتیپ محمدرضا آشتیانی جانشین رئیس ستاد کل نیروهای مسلح دیدار و گفتگو کرد. امیر آشتیانی در این دیدار با اشاره به برگزاری چهارمین کمیسیون مشترک همکاری‌های نظامی و دفاعی بین دوکشور، گفت: قطعاً جمهوری آذربایجان جایگاه مهم و تاثیرگذاری در سیاست دفاعی و خارجی برای جمهوری اسلامی ایران را دارد. جانشین رئیس ستاد کل نیروهای مسلح قفقاز جنوبی را محیط امنیتی برای جمهوری اسلامی ایران دانست و تصریح کرد: تحولات و روندهایی که در این منطقه اتفاق می‌افتد بی‌شک در امنیت جمهوری اسلامی ایران تاثیرگذار است و جمهوری آذربایجان نقش بسیار مهمی در این منطقه ایفا می‌کند. امیر آشتیانی با تاکید بر اینکه پیوند عمیق بین دو ملت باعث افزایش و ارتقاء سطح همکاری‌های دوجانبه می‌گردد؛ افزود: روند این مناسبات و تعاملات زمینه‌ای برای موفقیت دو کشور در ارتقاء مطلوب همکاری‌ها در چهارچوب اهداف و منافع ملی دو کشور است. رئیس طرف آذربایجانی در کمیسیون مشترک همکاری‌های نظامی و دفاعی  ایرن و آذربایجان نیز در این دیدار با اشاره به اشتراکات و پیوند عمیق بین دو ملت گفت: ما برای ایجاد صلح و ثبات در منطقه با همکاری یکدیگر باید تلاش بیشتری انجام دهیم که یکی از نمونه‌های آن برگزاری چهارمین کمیسیون و اجرای رزمایش‌های مشترک بین دو نیروهای مسلح جمهوری اسلامی ایران و آذربایجان است. سرتیپ فرید علی‌یف با تاکید بر اینکه  اجرایی کردن مفاد کمیسیون بین دو کشور برای ما بسیار اهمیت دارد، گفت:  مطمئن هستیم با تدابیر و همکاری یکدیگر مصوبات این کمیسیون را بتوانیم  به بهترین شکل اجرایی کنیم که در این راستا امسال 3 رزمایش را بین دو نیروی مسلح انجام گرفته است. انتهای پیام/
3202667,مراسم بزرگداشت سردار نیلفروشان برگزار می‌شود,۲۸ آبان ۱۴۰۳ - ۱۶:۴۳,https://newsmedia.tasnimnews.com/Tasnim/Uploaded/Image/1403/08/28/1403082816394679031472614.jpg,به گزارش خبرنگار دفاعیخبرگزاری تسنیم، مراسم بزرگداشت سرلشکر شهید عباس نیلفروشان مستشار ارشد سپاه پاسداران انقلاب اسلامی در لبنان، پنجشنبه یکم آذرماه در گلزار شهدای اصفهان برگزار می‌شود. این مراسم از ساعت 14:45 و با سخنرانی سردار احمدرضا رادان فرمانده انتظامی کشور برگزار می شود. به گزارش تسنیم، سردار عباس نیلفروشان مستشار ارشد سپاه پاسداران انقلاب اسلامی در لبنان بود که  ششم مهرماه در جریان حمله تروریستی رژیم صهیونیستی به منطقه ضاحیه به همراه سید حسن نصرالله دبیرکل حزب‌الله لبنان به شهادت رسید.  انتهای پیام/ 
3202608,سرلشکر موسوی: ارتش قابلیت تاثیرگذاری بر فرهنگ کشور را دارد,۲۸ آبان ۱۴۰۳ - ۱۶:۱۹,https://newsmedia.tasnimnews.com/Tasnim/Uploaded/Image/1402/10/12/1402101213060312329111822.jpg,به گزارشخبرگزاری تسنیمبه نقل از روابط عمومی ارتش، امیر سرلشکر سید عبدالرحیم موسوی فرمانده کل ارتش جمهوری اسلامی ایران در دیدار حجت الاسلام والمسلمین عبدالحسین خسروپناه دبیر شورای عالی انقلاب فرهنگی  با وی که در ستاد ارتش انجام شد، با تاکید بر اهمیت رصد و نظارت بر میزان اجرا و پیشرفت برنامه های شورای انقلاب فرهنگی در نهادها و سازمان های مختلف، گفت: پیش بینی اتاق رصد و یا آنچه که در ارتش با عنوان سامانه اشراف فرماندهی به تدبیر فرماندهی معظم کل قوا(مدظله العالی) پیش بینی شده است، موجب خواهد شد که همه محاسن و معایب یک سازمان در اختیار مسئول یا مدیر مربوطه برای تصمیم گیری های آینده قرار گیرد. وی در خصوص اهمیت توجه به خانواده و سبک زندگی ایرانی - اسلامی افزود: وجود کوی های سازمانی  و در اختیار بودن جمعیت چندهزار نفری در این شهرک ها و بهره مندی از مجتمع های فرهنگی در آن ها، فرصت بسیار مناسبی در اختیار متولیان فرهنگی ارتش قرار داده است که در خصوص آموزش سبک زندگی اسلامی -  ایرانی و حوزه های بصیرتی، تربیتی و آموزشی خانواده ها برنامه ریزی واقدام کنند که سازمان عقیدتی سیاسی در تعامل با معاونت نیروی انسانی و معاونت تربیت و آموزش آجا در این خصوص اقدامات موثری انجام داده و در حال انجام هستند. فرمانده کل ارتش اظهار داشت: معتقد هستیم که ارتش این قابلیت و استعداد را دارد که بر فرهنگ کشور تاثیر بگذارد و به عنوان یک الگو در تسری سبک زندگی ایرانی - اسلامی به عموم جامعه نقش آفرین باشد. حجت‌الاسلام و المسلمین خسروپناه در این دیدار ضمن تقدیر از دستاوردهای ارتش جمهوری اسلامی ایران، گفت: ارتش در سال‌های پس از پیروزی انقلاب اسلامی، مصداق بارز آیه شریفه «وَأَعِدُّوا لَهُم مَّا اسْتَطَعْتُم مِّن قُوَّةٍ» بوده و در بازدیدهایی که از مراکز آموزشی ارتش داشته‌ایم، مشاهده کردیم که سند دانشگاه اسلامی در ارتش به‌خوبی پیاده شده است و این موضوع مایه افتخار است. وی با اشاره به اهتمام ارتش در ورود به عرصه علوم و فناوری‌های نوین افزود: در حوزه هوش مصنوعی که سند آن تدوین و ابلاغ شده، دانشگاه‌های ارتش به‌ویژه دانشگاه علوم دریایی نوشهر اقدامات قابل توجهی انجام داده‌اند. در حال حاضر نیز سند فناوری کوانتوم در دست تدوین است و امیدواریم ارتش همان‌گونه که در حوزه هوش مصنوعی پیشرو بوده، در این عرصه نیز با قدرت ورود کند. فناوری کوانتوم به‌عنوان یکی از علوم پیشرفته جهان، می‌تواند زمینه‌ساز ارتقای توان نظامی و علمی کشور باشد. سند راهبردی علم و فناوری دفاعی نیز به تصویب رسیده است که نیروهای مسلح از ظرفیت‌های آن بهره‌مند خواهند شد. دبیر شورای عالی انقلاب فرهنگی با اشاره به اعزام ناوگروه 86 ارتش به دور دنیا گفت: این اقدام در حقیقت زاییده سند علم و فناوری است که از سوی فرمانده معظم کل قوا (مدظله‌العالی) مورد تمجید قرار گرفت و نشان‌دهنده اقتدار و توان بازدارندگی دفاعی نیروهای مسلح است. حجت الاسلام خسروپناه در ادامه ضمن اشاره به چهل‌سالگی شورای عالی انقلاب فرهنگی و ورود به گام دوم این شورا، بیان کرد: این شورا با حمایت و پشتیبانی امام خمینی (ره) و مقام معظم رهبری (مدظله‌العالی) ایجاد شد و توانسته است ثمرات مهمی برای کشور به همراه داشته باشد. شورا در ابتدای شکل‌گیری بر دانشگاه‌ها متمرکز بود و در ادامه، علم و فناوری و فرهنگ را نیز در دستور کار خود قرار داد. نتیجه این اقدامات، تدوین و تصویب اسناد مهمی نظیر نقشه جامع علمی کشور، سند مهندسی فرهنگی، و سند تحول بنیادین آموزش و پرورش بود. وی افزود: در دوره جدید، تحول با رویکرد قرارگاهی شدن مدنظر قرار گرفت. در این راستا، جلسات متعددی با فرماندهان نظامی برگزار شد تا الگوی قرارگاهی شدن شورا استخراج شود. در نهایت، ساختار شورای عالی انقلاب فرهنگی تغییر کرد و چهار ستاد شامل ستادهای علم و فناوری، تعلیم و تربیت، فرهنگی و اجتماعی، و زنان و خانواده شکل گرفت. حجت الاسلام خسروپناه ادامه داد: مطالعات قرارگاهی منجر به طراحی و ایجاد میزهای مسئله‌شناسی شده و هیئت‌های اندیشه‌ورز استانی و هیئت‌های اندیشه‌ورز تعلیم و تربیت فعال شده‌اند. همچنین برش های استانی نقشه مهندسی فرهنگی با حمایت نمایندگان ولی‌فقیه در استان‌ها تدوین و در حال اجراست. وی تأکید کرد: امروز جمهوری اسلامی ایران با تکیه بر نیروی انسانی غنی خود، در بسیاری از علوم جزو کشورهای برتر جهان است و این اقتدار علمی و فناوری که مرهون حمایت‌های امام خمینی (ره) و مقام معظم رهبری (مدظله‌العالی) است، زمینه‌ساز عزت و اقتدار ملی شده است. دبیر شورای عالی انقلاب فرهنگی در ادامه سخنان خود به اهمیت رصد و نظارت در پیشبرد اهداف شورای عالی انقلاب فرهنگی اشاره کرد و گفت: ایجاد مرکز رصد و نظارت و ارزیابی یکی از اقدامات مهم شورا در دوره جدید است. تاکنون این مرکز با 95 مجموعه رصدی در کشور ارتباط برقرار کرده و اتاق رصد وضعیت نیز در حال شکل‌گیری است. این اقدام کمک می‌کند تا اطلاعات دقیق و به‌روز از وضعیت فرهنگی، اجتماعی، علمی و فناوری کشور به دست آید و بر اساس آن تصمیم‌گیری‌های مؤثرتری صورت گیرد. وی تأکید کرد که این مرکز، نقشی کلیدی در شناسایی چالش‌ها و فرصت‌های موجود در حوزه‌های مختلف خواهد داشت و از همکاری سایر نهادها برای تکمیل و تقویت این ساختار استقبال کرد. دبیر شورای عالی انقلاب فرهنگی بر اهمیت تعامل و همکاری میان شورا و نهادهای نظامی، آموزشی، و فرهنگی تأکید کرد و گفت: امیدواریم با ادامه این تعاملات و بهره‌گیری از ظرفیت‌های موجود، شاهد پیشرفت بیشتر در حوزه‌های علم، فناوری، تعلیم و تربیت، و فرهنگ باشیم. در این نشست که امیر دریادار حبیب الله سیاری رئیس ستاد و معاون هماهنگ کننده ارتش و جمعی از مدیران شورای عالی انقلاب فرهنگی و معاونان و فرماندهان دانشگاه های افسری ارتش حضور داشتند، ظرفیت ها و قابلیت های ارتش در پیشبرد اهداف شورای عالی انقلاب فرهنگی مورد بررسی قرار گرفت وبر  بهره مندی از تجربیات مشترک و تعامل و هماهنگی دو سازمان در راستای حوزه های علم و فناوری، تعلیم و تربیت، فضای مجازی، آسیب‌های اجتماعی و حوزه خانواده و زنان، تاکید شد. انتهای پیام/
3202366,بیانیه سپاه به مناسبت شهادت مسئول رسانه‌ای حزب الله,۲۸ آبان ۱۴۰۳ - ۱۲:۰۵,https://newsmedia.tasnimnews.com/Tasnim/Uploaded/Image/1403/08/28/1403082810255958731466584.jpg,"به گزارش گروه دفاعیخبرگزاری تسنیم، روابط عمومی کل سپاه در پیامی شهادت محمد عفیف سخنگو و مسئول رسانه‌ای حزب الله لبنان را تسلیت گفت.  متن این پیام به شرح زیر است: بسم الله الرحمن الرحیم شهادت پرافتخار مجاهد رشید و خستگی ناپذیر ""محمد عفیف"" مسوول ارتباطات رسانه ای حزب الله و صدای رسای مقاومت اسلامی لبنان در جنایت حمله هوایی رژیم جلاد و اهریمنی صهیونی به منطقه ""راس النبع"" بیروت،  را به ملت قهرمان و مقاوم لبنان، حزب الله قهرمان و بلکه جبهه عظیم مقاومت اسلامی و به ویژه خانواده معظم وی تبریک و تسلیت عرض می‌نماییم. این شهید ارجمند از تبار نسل موسس حزب الله رشید و قهرمان لبنان و مجاهدان رسانه‌ای مقاومت اسلامی بود که از سال 2014 تا هنگامه شهادت به عنوان مسئول اطلاع رسانی، ارتباط این سازمان مومن و ضد صهیونیستی با رسانه ها را عهده دار بود و بارها در مقاطع حساس و سرنوشت ساز به ویژه پس از عملیات طوفان الاقصی و حمایت و همراهی حزب الله با رزمندگان حماس و مردم غزه و همچنین جنگ افروزی اخیر صهیونیست‌ها در جنوب بیروت با نقش آفرینی‌های هوشمندانه و غرور انگیز خود ایمان ، عزم و اراده پولادین رزمندگان مقاومت برابر دشمن صهیونیستی و بدخواهان ملت لبنان و امت اسلامی را در معرض افکار عمومی جهانیان قرار داد. او یار دیرین مجاهد کبیر شهید سید حسن نصرالله و مشاور امین و سرافراز رسانه‌ای دبیرکل سابق حزب‌الله لبنان به شمار می‌رفت و بی‌تردید اقدام اشغالگران شیطان صفت در ارتکاب این جنایت که حمله علیه حقیقت و شفافیت است نه تنها خللی در جهان گستری آوای مقاومت و پایداری حزب الله شریف و عزیز وارد نخواهد ساخت بلکه این جنایت شنیع، عمق کینه‌ای مجاهدان مقاومت لبنان را عمیق‌تر و با تداوم نقش آفرینی‌های محمد عفیف توسط ادامه دهندگان راه او، وحشت و هراس بر اردوگاه صهیونی همچنان مستولی و خواب را از چشمان اشغالگران قدس شریف و فلسطین مظلوم خواهد ربود. به روح مطهر آن شهید عزیز که به حق خادم مخلص و با صلابت ملت لبنان و امت اسلامی بود درود می‌فرستیم و از درگاه خداوند قادر متعال پیروزی و سربلندی رزمندگان جبهه ظفر آفرین مقاومت اسلامی بویژه حزب الله غیور و غزه مقتدر بر رژیم جعلی و جلاد صهیونیستی و حامیان پلید و تبهکار آن را طلب می‌کنیم. انتهای پیام/"
3202290,سردار حسن‌زاده: بسیج بزرگترین شبکه اجتماعی جهان اسلام است,۲۸ آبان ۱۴۰۳ - ۱۱:۰۱,https://newsmedia.tasnimnews.com/Tasnim/Uploaded/Image/1403/08/28/1403082810575626331466924.jpg,به گزارش خبرنگار دفاعیخبرگزاری تسنیم، سردار حسن حسن‌زاده فرمانده سپاه محمّد رسول‌الله(ص) تهران بزرگ، صبح امروز، دوشنبه، در نشست خبری با اشاره به دستاوردهای بسیج گفت: امروز در قالب بسیج شاهد بزرگترین شبکه اجتماعی در جهان هستیم که این شبکه فراتر از مرزهای ایران گسترش یافته است. وی افزود: بسیج جهان اسلام امروز در مقابله با استکبار جهانی و در راستای جبهه مقاومت، پیروزی‌های عزتمندانه‌ای به‌ارمغان می‌آورد. فرمانده سپاه پاسداران انقلاب اسلامی تهران بزرگ ادامه داد: یکی از بزرگترین دستاوردهای بسیج، نهادینه‌ کردن روحیه بسیجی و جهادی در کشور است، به‌عنوان نمونه، در روزهای اخیر شاهد پویش‌های مختلفی برای کمک به مردم لبنان هستیم که این هم نشان‌دهنده همان روحیه و فرهنگ بسیجی است. وی تصریح کرد: نهادینه کردن فرهنگ مقاومت و ایستادگی، یکی دیگر از جلوه‌های فرهنگ بسیجی است. بسیج در عرصه‌های محرومیت‌زدایی و آمادگی برای مقابله با بحران‌ها نیز نقش فعالی ایفا کرده و حضور مؤثر خود را در این عرصه‌ها به اثبات رسانده است. سردار حسن‌زاده همچنین گفت: بسیج تهران بزرگ بالغ بر 3 هزار گروه جهادی را شکل داده است که فعالیت‌های چشمگیری دارند، در حوزه ایجاد اشتغال نیز اقدامات مؤثری در تهران و خارج از آن انجام شده است، در تهران پنج محله کم‌برخوردار به‌عنوان هدف محرومیت‌زدایی مشخص شده است که در این محلات، اقدامات فرهنگی، درمانی و ورزشی با موفقیت اجرا می‌شوند. وی در ادامه گفت: در هفته بسیج امسال شاهد یک عملیات بزرگ تعاملی و متمرکز در عرصه محرومیت‌زدایی خواهیم بود. فرمانده سپاه تهران بزرگ افزود: علاوه بر این، سپاه تهران بزرگ در برخی استان‌ها نیز اقدامات محرومیت‌زدایی انجام می‌دهد، به‌عنوان مثال، در جنوب کرمان یک شهرک مسکونی توسط بسیجیان تهران احداث شده است که به‌زودی افتتاح رسمی آن برگزار خواهد شد، سپاه تهران این حرکت را به‌عنوان یک الگو معرفی کرده است تا ان‌شاءالله این روند گسترش یابد. وی گفت: سپاه تهران و بسیج تهران در رویدادهای فرهنگی هم حضور مؤثری داشته‌اند، نیز در عرصه اجتماعی و توانمندسازی خانواده‌ها فعال هستیم همچنین در اشتغال معتادین بحث درمان و توانمندسازی آنها را دنبال می‌کنیم، این اقدامات بدون سابقه بوده و به‌عنوان یک الگوی موفق مطرح شده است به‌شکلی که درصد بهبودیافتگی را 8 درصد ارتقا داده‌ایم. سردار حسن‌زاده حفظ آمادگی را یکی دیگر از وظایف بسیج دانست و اضافه کرد: آموزش بسیجان را در عرصه‌های مختلف داریم در عرصه سازندگی گروه‌های جهادی و در بحث آمادگی برای مقابله با تهدیدات گردان‌های مختلف تشکیل شده است که بانوان و برادران در گردان‌های مختلف و مجزا سازمان یافته‌اند تا در مقابله با بحران‌های امنیتی بتوانند به‌خوبی عمل کنند و رزمایش نصرالله که هفته پیش برگزار شد نمادی از این آمادگی بود. وی شعار هفته بسیج را «بسیج با مردم و برای مردم» اعلام کرد و گفت: امروز تفکر و ایده بسیج در همه جای عالم گسترش یافته است و با همین روحیه مقاومت است که مردم غزه و لبنان در حال مقاومت دربرابر رژیم صهیونیستی هستند. فرمانده سپاه حضرت محمّد رسول اللّه(ص) ادامه داد: هفته بسیج امسال با حمایت از مقاومت عجین شده است البته جشنواره‌های فرهنگی و ورزشی مختلفی را برگزار می‌کنیم، همچنین نمایشگاه و جشنواره مد فر دخت برای نمایش مدهای اسلامی برگزار می‌شود. وی برگزاری مراسم گل‌ریزان در سوم آذر ماه برای آزادی زندانیان را از دیگر برنامه‌های هفته بسیج در تهران اعلام کرد و افزود: اجتماع بسیجیان بدون مرز را با حضور نمایندگان گروه‌های مقاومت و خانواده شهید امیرعبداللهیان برگزار خواهد شد. سردار حسن‌زاده تهران بزرگ گفت: ملاقات با خانواده‌های شهدا و رونمایی از کتاب درباره شهدای مدافع حرم و شهدای مقاومت را خواهیم داشت کنار آن میزهای خدمت در مساجد، ایستگاه مترو و مساجد برپا خواهد شد. وی گفت: تبیین دستاوردهای انقلاب اسلامی، بسیج و جبهه مقاومت از دیگر اقدامات و برنامه‌های ما در هفته بسیج خواهد بود. انتهای پیام/+
3202139,ویترین تسنیم شماره ۷۸۹,۲۸ آبان ۱۴۰۳ - ۰۸:۳۲,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,"عباس عبدی در گفتگوی مفصل باخبرگزاری تسنیمنکات متعددی را درباره شعار «وفاق»، تعریف و تحدید آن و همچنین مسائل سیاسی روز مطرح کرده است. برخی از مهمترین نکات عباس عبدی در این گفتگو در قالب «پرونده ویژه «وفاق» چه هست و چه نیست»به شرح زیر است: * آقای پزشکیان حلقه فکری ندارد * سال 1400 مخالف نامزدی تاج‌زاده بودم و به او این مسئله را اعلام کردم * بی‌بی‌سی و ایران اینترنشنال ار بلندمدت بازنده هستند * اگر یک اصلاح‌طلب رادیکال در 1403 نامزد می‌شد به‌هیچ‌وجه حمایت نمی‌کردم * سال 1400 مخالف نامزدی تاج‌زاده بودم و به او این مسئله را اعلام کردم * بحران رسانه و به‌ویژه صداوسیما را باید جدی بگیریم * با کسانی که وفاق را نفاق می‌گویند و با براندازان، وفاق معنایی ندارد * موضوعاتی مانند فیلترینگ، زنان، روابط خارجی، گزینش‌ها و رسانه موضوعاتی هستند که باید در امر وفاق و با وفاق حل شوند هر روز بخشی از مهمتریناخبارو گزارش‌های تسنیم را در ویترین تسنیم ببینید: 1- عباس عبدی:تقابل با حاکمیت و رادیکالیسم با «وفاق» سازگار نیست 2- صور و بعلبک؛ پایگاه‌های اجتماعی مقاومت لبنان در برابر اسرائیل 3- ماهواره ""چمران1"" شاهکاری از دقت و فناوری فضایی ایران 4- حزب‌الله چگونه مانع ورود اسرائیل به لبنان می‌شود؟  انتهای پیام/"
3201966,وزیر دفاع بر استمرار پشتیبانی ایران از محور مقاومت تاکید کرد,۲۷ آبان ۱۴۰۳ - ۱۶:۵۵,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم، امیر سرتیپ خلبان عزیز نصیرزاده وزیر دفاع کشورمان ظهر روز یکشنبه با سرلشکر «کفا ملحم» دبیر شورای عالی امنیت ملی سوریه دیدار و گفت وگو کرد. در این دیدار بر تقویت تعاملات دو کشور در حوزه‌های مختلف به ویژه عرصه دفاعی و امنیتی با هدف ریشه کن کردن تروریسم و استمرار همکاری در گسترش صلح و ثبات در منطقه تاکید شد. وزیر دفاع جمهوری اسلامی ایران نیز با تاکید بر حمایت راهبردی جمهوری اسلامی ایران از سوریه در مبارزه با تروریسم و گسترش صلح و ثبات در منطقه بر استمرار پشتیبانی ایران از محور مقاومت، دولت و ملت سوریه تاکید کرد. دبیر شورای امنیت ملی سوریه در این دیدار از موضع شرافتمندانه مقام معظم رهبری در حمایت از مقاومت تمجید نمود و آن را مایه قوت قلب مردم منطقه بر شمرد. امیر سرتیپ عزیز نصیرزاده وزیر دفاع و پشتیبانی نیروهای مسلح امروز همچنین با بشار اسد رئیس‌جمهور سوریه دیدار و درخصوص مسائل دفاعی و امنیتی در منطقه و تقویت همکاری‌های دو کشور برای مقابله با تروریسم و برچیدن ساختار آن به گونه‌ای که در خدمت ثبات و امنیت منطقه باشد، گفت‌وگو کردند. انتهای پیام/
3201878,حزب‌الله چگونه مانع ورود اسرائیل به لبنان می‌شود؟,۲۷ آبان ۱۴۰۳ - ۱۵:۳۷,https://newsmedia.tasnimnews.com/Tasnim/Uploaded/Image/1403/08/27/1403082715190974031463434.png,به گزارش خبرنگار دفاعیخبرگزاری تسنیم،‌ بیش از 40 روز از آغاز حمله زمینی رژیم صهیونیستی به جنوب لبنان می‌گذرد و هنوز ارتش این رژیم نتوانسته دستاورد چشمگیری را در این منطقه رقم بزند. علی رغم اینکه رژیم صهیونیستی در منطقه غزه به سرعت پیشروی کرد و توانست اهداف خودش را تصرف کند اما هنوز در جنوب لبنان نتوانسته این اتفاق را رقم بزند اما این عدم موفقیت رژیم صهیونیستی چند دلیل واضح دارد. نکته اول، آمادگی حزب الله است؛ قطعاً نیروهای حزب الله آمادگی تهاجم زمینی رژیم صهیونیستی را داشتند و در قریب به یک سال گذشته خودشان را برای چنین روزی آماده می‌کردند. . نکته بعدی این است که خطوط پشتیبانی حزب‌الله چه پشتیبانی امکاناتی چه نیروی انسانی حزب الله قطع نشده و برعکس آن چیزی که در غزه اتفاق افتاد و حماس در منطقه‌ای محصور بود که امکان هیچگونه پشتیبانی از آن وجود نداشت، اما برای حزب الله این وضعیت فرق می‌کند و این خطوط پشتیبانی همچنان برقرار است. نکته دیگر، تجربه‌ای است که نیروهای حزب الله در جنگ 33 روزه کسب کردند. در آن زمان  و در جریان نبرد زمینی نیروهای حزب‌الله با رژیم صهیونیستی تجارب ارزنده‌ای به دست رزمندگان حزب الله افتاد که قطعاً روی آموزش‌ها، طراحی عملیاتی و تاکتیک‌هایی که آن‌ها به کار می‌گیرند اثرگذاری خیلی خوبی داشته است. علاوه بر این در بررسی منطقه جغرافیایی نیز باید به نکاتی مانند وضعیت دیدوتیر، استتار، اختفا، پوشش، عوارض و موانع و معابر وصولی توجه کرد. منطقه جنوب لبنان یک منطقه کوهستانی با یک پوشش گیاهی انبوه است که هم دید و تیر را برای صهیونیست‌ها محدود می‌کند و هم امکان اختفا و استتار و پوشش خوبی را به رزمنده‌های حزب الله می‌دهد. محدودیت دیگری که این وضعیت جغرافیایی برای صهیونیست‌ها ایجاد می‌کند این است که رژیم صهیونیستی یک ارتش کلاسیک است، وقتی ارتش کلاسیک می‌خواهد عملیات زمینی انجام بدهد باید از یگان‌های زرهی برای پشتیبانی از نیروهای پیاده استفاده کند.  منطقه کوهستانی و جنگلی محیط مناسبی برای مانور ادوات زرهی نیست به همین دلیل رژیم صهیونیستی در جنوب لبنان نمی‌تواند از ادوات زرهی خودش مثل نوار غزه استفاده کند و این یکی از دلایل کندی پیشروی رژیم صهیونیستی در جنوب لبنان است. از طرف دیگه همین محیط جغرافیایی برتری‌های را در اختیار حزب الله قرار می‌دهد. نیروهای حزب‌الله می‌توانند با تسلط روی ارتفاعات به خوبی نیروهای صهیونیستی و محل تجمع آن‌ها را مورد هدف قرار بدهند، اتفاقی که تا الان بارها رخ داده و رزمنده‌های حزب الله به خوبی توانستند با استفاده از این تاکتیک خسارت‌های زیادی را به رژیم صهیونیستی وارد کنند و مانع از پیشروی سریع آنها در منطقه جنوب لبنان بشوند. تجربه نشان داده که رژیم صهیونیستی در عملیات‌های اخیرش مثل گذشته دیگر علاقمند به پیشروی‌های برق آسا و سریع نیست و عملیات‌های خودش را خیلی آرام و گام به گام انجام میدهد. حال باید دید در مقابل این استراتژی رژیم صهیونیستی حزب الله چه ابتکار عمل جدیدی را به کار می‌بندد و این می‌تواند رژیم صهیونیستی را از پیشروی در جنوب لبنان منصرف کند یا خیر؟ انتهای پیام/
3201841,دیدار وزیر دفاع با بشار اسد رئیس جمهور سوریه,۲۷ آبان ۱۴۰۳ - ۱۵:۲۰,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه بین المللخبرگزاری تسنیمامیر «عزیز نصیرزاده»، وزیر دفاع جمهوری اسلامی ایران و هیئت همراه در ادامه سفر خود به دمشق با رئیس جمهور سوریه دیدار و گفتگو کرد.  وزیر دفاع کشورمان روز گذشته به دمشق سفر کرده و با مقامات این کشور ازجمله رئیس ستاد ارتش و وزیر دفاع سوریه نیز دیدار کرده است. انتهای پیام/
3201792,گروه هکری «حنظله»؛ آفند سایبری ۴۰۰ روزه علیه رژیم صهیونیستی,۲۷ آبان ۱۴۰۳ - ۱۴:۲۵,https://newsmedia.tasnimnews.com/Tasnim/Uploaded/Image/1402/07/19/1402071921414479228547234.jpeg,"گروه سیاسیخبرگزاری تسنیم-به‌تازگی گروه سایبری حنظله با انتشار تصاویر شخصی به‌نام ""رافائل سربرو ""دانشمند ارشد فعال در پروژه تسلیحات اتمی رژیم صهیونیستی نوشت:« رافائل را می‌شناسید؟ او در پروژه تسلیحات کشتار جمعی رژیم صهیونیستی کار می‌کند! همه دانشمندان فعال در صنایع اتمی رژیم صهیونی هدف قانونی ما هستند و مطمئناً به سزای اعمالشان خواهند رسید!» از ابتدای عملیات طوفان‌الاقصی، یکی از ابعاد جنگ در منطقه حملات سایبری علیه زیرساخت‌های طرفین درگیری بود و رژیم صهیونیستی در این یک‌سال، به‌رغم آنکه تلاش بسیاری برای آسیب‌زدن به توان رزمی حماس در غزه کرد و در این راستا از هیچ‌گونه جنایتی چشم‌پوشی نکرد و چند هفته است تلاش کرده تا با لبنان وارد معرکه درگیری شود، همچنان از حملات سایبری ضربه می‌خورد. نام گروه هکری حنظله در یک‌سال اخیر دراخبارمربوط به فعالیت‌های سایبری زیاد به گوش می‌خورد و تمرکز آن‌ها بر حمله علیه زیرساخت‌های رژیم صهیونیستی بود. یکی از مهم‌ترین عملیات‌های آن‌ها، همزمان با عملیات وعده صادق1 بود که اعلام کردند به سیستم راداری رژیم صهیونیستی حمله کرده است. این گروه سیستم‌های راداری رژیم صهیونیستی را نقض و صدها هزار پیامک تهدیدآمیز برای شهروندان اسرائیلی ارسال کرده است و پس از نفوذ به سیستم‌های راداری، 500 هزار پیامک برای اسرائیلی‌ها ارسال کرده است. هک شدن نرم افزار SolidCAM و استخراج 50 گیگابایت اطلاعات حساس از آن، هک بزرگترین شرکت سازنده تجهیزات بیمارستانی هوشمند صهیونیست‌ها، نفوذ به کالج رَمَت گَن در فلسطین اشغالی و افشای اسناد دانشجویی، مکاتبات و ایمیل‌ها و شماره تلفن دانشجویان، حمله سایبری به شرکت کوگول بزرگترین واردکننده تایر در فلسطین اشغالی استخراج 4 ترابایت اطلاعات این مجموعه بخشی از مجموعه عملیات‌های این گروه در یک سال گذشته است. این گروه سایبری نام خود را از شخصیت موجود در آثار کاریکاتوریست فلسطینی ناجی العلی برداشته است؛ تصویری از پشت سر یک کودک با لباس مندرس که نماد مصور مردم فلسطین و نشانگر سرنوشت تلخ و آوارگان فلسطینی است اما اکنون این نام، به یک چالش بزرگ در امنیت سایبری اسرائیل تبدیل شده است. حنظله چند روز پیش از سالگرد طوفان‌الاقصی در وب‌سایت خود اعلام کرد که 2 آرشیو محافظت شده با رمز عبور حاوی بیش از 60 هزار ایمیل محرمانه متعلق به گابریل گابی اشکنازی وزیر سابق امور خارجه رژیم صهیونیستی و رئیس سابق ستاد کل ارتش این رژیم را دارد. این گروه در پیامی نوشت: «این داده‌ها تنها بخش کوچکی از دریاچه اطلاعات ما درباره گابی اشکنازی است. آیا مقامات و وزارتخانه‌های فعلی رژیم جعلی صهیونیستی در امان هستند؟ هرگز!!! از سایه خود بترسید.» رژیم اسرائیل درحالی از عملیات‌های سایبری یک گروه هکری در حال ضربه خوردن است که خود با در اختیار داشتن واحد 8200 تلاش گسترده‌ای برای عملیات سایبری و روانی علیه محور مقاومت به کار برده است. واحد 8200 یک سازمان مخفی اطلاعاتی در اسرائیل است که مسئولیت هک سیستم‌ها، شنود الکترونیک، رمزگشایی کدها و کدگذاری دیجیتالی را به‌عهده دارد و زیرمجموعه آمان (معاونت اطلاعات ارتش اسرائیل) محسوب می‌شود. علاوه بر فعالیت‌های زیرساختی و سخت‌افزاری، در بعد عملیات روانی نیز اعضای این واحد در پوشش کاربران شبکه‌های اجتماعی به شایعه‌پراکنی، ترور شخصیتی رهبران مستقل جهان، ایجاد درگیری‌های مذهبی و سیاسی و... مشغول هستند. علیرغم توانایی رژیم صهیونیستی در مقابله سایبری با دشمنانش، اما طرف مقابل نیز از قدرت قابل توجهی برخوردار است در حدی که واحد 8200 نیز دستخوش حمله سایبری شد و گروه هکری حنظله بعد از عملیات طوفان الاقصی، شرکت ArrowNet بازوی فنی یگان 8200 رژیم صهیونیستی که مدعی هستند قوی‌ترین تجهیزات سایبری دنیا را دارند هک کردند و عکس فرمانده یگان 8200 و برخی مسئولان این شرکت امنیتی که هیچ اطلاعاتی از آن‌ها موجود نیست را افشا کرد. عملیات‌های این گروه موجب شد تا حساب  «@Handala_Hack»در شبکه اجتماعی ایکس حذف شود. این حساب در ایکس و سایر شبکه‌های اجتماعی از دسامبر 2023 شروع به‌کار کرد و در کمتر از یک‌سال در دنیای دیجیتال نام خود را بر سر زبان‌ها انداخت. شرکت امنیت سایبری ترلیکس (Trellix) حملات حنظله را پیچیده توصیف کرده بود و گفته است که این گروه با انگیزه‌های طرفداری از فلسطین فعالیت می‌کند و هشدار داد که این انگیزه ممکن است نمائی برای یک انگیزه پنهان باشد. در ماه ژوئیه امسال، حنظله اعلام کرد که پشت یک کمپین فیشینگ جعل هویت شرکت امنیت سایبری کروداسترایک (Crowdstrike) است که سعی در نصب پاک‌کن در شبکه‌های کاربران رژیم صهیونیستی داشت؛ عملیاتی که باعث هشدار فوری از سوی اداره ملی سایبری اسرائیل شد. با گذشت 400 روز از عملیات طوفان‌الاقصی و جنایات اسرائیل در غزه و لبنان که پیش چشم همه جهانیان قرار دارد، این رژیم در مصاف نظامی نه‌تنها در مصاف نظامی با گروه‌های مقاومت هنوز به اهداف خود در غزه نرسیده که امنیت سایبری آن از سوی گروه‌های هکری هم هرروز درحال به چالش کشیده شدن است. انتهای پیام/"
3201718,وزیر دفاع با رئیس ستاد ارتش و نیروهای مسلح سوریه دیدار کرد,۲۷ آبان ۱۴۰۳ - ۱۲:۲۸,https://newsmedia.tasnimnews.com/Tasnim/Uploaded/Image/1402/10/12/1402101213060312329111824.jpg,به گزارش گروه دفاعیخبرگزاری تسنیم، امیر عزیز نصیرزاده وزیر دفاع و پشتیبانی نیروهای مسلح در ادامه‌ دیدارها و ‌رایزنی‌ها در دمشق با سپهبد عبدالکریم محمود ابراهیم رئیس ستاد مشترک کل ارتش و نیروهای مسلح جمهوری عربی سوریه درباره آخرین تحولات منطقه، مناسبات دفاعی و‌ همچنین همکارهای پیش‌رو بحث و تبادل نظر کردند.  به گزارش تسنیم، وزیر دفاع کشورمان روز گذشته در صدر یک هیئت عالیرتبه نظامی وارد سوریه شد و صبح امروز مورد استقابل رسمی مقامات سوری قرار گرفت و با وزیر دفاع سوریه دیدار و گفتگو کرد. انتهای پیام/
3201682,دانشگاه امام حسین مهد پرورش انسانهای مقاوم و بامسئولیت است,۲۷ آبان ۱۴۰۳ - ۱۱:۵۲,https://newsmedia.tasnimnews.com/Tasnim/Uploaded/Image/1403/03/04/1403030414545084130147074.jpg,به گزارش خبرنگار دفاعیخبرگزاری تسنیم، سردار سرلشکر حسین سلامی فرمانده‌کل سپاه پاسداران انقلاب اسلامی در آیین تکریم و معارفه فرمانده دانشگاه افسری و تربیت پاسداری امام حسین(ع) گفت: سپاه بار رسالت عظیمی را به‌عهده دارد و بخش اعظمی از تاریخ اسلام در عصر کنونی در میدان‌های عمل در حال تکمیل است.  وی افزود: اسلام همانند یک خورشید از دل طاغوت طلوع کرد و پرتوهای این خورشید باعظمت بخش‌هایی از تاریخ را روشن کرده است. سردار سلامی ادامه داد: امام و رهبر انقلاب توانستند افق جنگ را از سرزمین ایران به سرزمین‌های دیگری که تحت سیطره دشمن بود بکشانند. برهم زدن تمرکز دشمن روی این کشور فقط کار مردانی است که به وحی و این منبع فیاض الهی اعتقاد دارند، کم‌کم این قدرت گسترش یافت دستها پر شد اما همزمان میدان‌ها هم گسترش یافت. فرمانده‌کل سپاه تصریح کرد: پیکر شهید سلیمانی از لبنان به سوریه و به عراق آمد و سپس به ایران آمد و این امتدادی بود که سپاه با رهنمودهای رهبر انقلاب ساخت. وی گفت: امروز آثار وجودی این حرکت سپاه جاری است و اثرات آن را در قوی‌ترین تقابل تاریخ بین جبهه اسلام و جبهه کفر و شرک و نفاق می‌بینید و هنوز این قلب‌های مطمئن و انسانهای مؤمن هستند که بی‌اعتنا به توپ‌ها و موشک‌ها به دشمن هجوم می‌برند و هرگز مقابل آن تسلیم نمی‌شوند. سردار سلامی اضافه کرد: جدال سختی بین مسلمانان و کفار که نمی‌توانند عظمت قدرت الهی را ببینند اتفاق افتاده است، چشم در چشم در صحنه‌های سهمگینی ملاقات کرده‌ایم، به‌فضل الهی از آن توطئه‌های مرموز تجزیه‌طلبی تا آن جنگ بزرگ که امپراتوری‌ها دست به دست هم داده بودند برای جدا کردن ملت ایران و حاکمیت یافتن مجدد بر سرنوشت آنان، آنجا هم دست در دست هم در برابر جهان قدرتمند ایستادیم. فرمانده‌کل سپاه پاسداران خاطرنشان کرد: نخستین فرماندهان سپاه با قدم‌های ثابت و گام‌های مطمئن و کاسه‌های سری که به خدا عاریه داده بودند، کنار برادران عزیز و غیرتمند ارتش و بسیج زیباترین شکوه مقاومت را به نمایش گذاشتند و ثابت کردند که اسلام در برابر کفار تسلیم نمی‌شود. وی افزود: با فداکاری پاسداران و بسیجیان و ارتش نظریه اجبار غرب متلاشی شد هرچند جنگ پایان نیافت اما موضوعات و میدان‌های آن تغییر کرده است. شکوه انسان در وجود پاسداران و بسیجیان و ارتشیان در میدان‌های نبرد تجلی و ارتقاء یافت. سردار سلامی اظهار کرد: میدان سخت کنونی در غزه و لبنان از آثار وجودی حرکت سپاه است. زنان غزه شبها با حجاب کامل می‌خوابند تا درصورت حمله و آوار شدن خانه‌هایشان با حجاب کامل نزد خدا بروند، کودکان غزه بیش از دیگران شهادتین را می‌خوانند، ترکیبی از اقتدار، مقاومت و ایستادگی را در آنجا شاهدیم، سپاه به چنین انسانهایی محتاج است. فرمانده‌کل سپاه گفت: دانشگاه امام حسین(ع) مهد پرورش چنین انسانهایی است. دانشگاه امام حسین(ع) مهد پرورش انسانهای مقتدر، مقاوم و بامسئولیت است. دلیل منصوب شدن بهترین فرماندهان سپاه در دانشگاه امام حسین(ع) نیز همین است. وی ادامه داد: تغییرات اساسی زیرساختی در دانشگاه امام حسین(ع) در دوره مدیریتی سردار نعمان غلامی که جزو اقدامات کم‌نظیر در این دانشگاه بود، انجام گرفت. ایشان در طول جنگ در میدان حاضر و فعال بود و در محرومیت‌زدایی از سیستان و بلوچستان در وسط میدان بود. ایشان از ذخایر سپاه است که در مناصب دیگر به‌کار گرفته خواهد شد. سردار سلامی ادامه داد: سردار محمد کرمی هم همان ویژگی‌ها را دارند، اقدامات ایشان در سیستان و بلوچستان بسیار درخشان بود به‌نحوی که همه مقامات استان از ایشان رضایت داشتند، با اینکه درخواست بود استاندار استانهای محروم شود اما ایشان ترجیح داد در سپاه به خدماتش ادامه دهد. انتهای پیام/+
3201594,معروفی: رسالت بسیج حفظ و نگهداری انقلاب اسلامی است,۲۷ آبان ۱۴۰۳ - ۱۰:۳۵,https://newsmedia.tasnimnews.com/Tasnim/Uploaded/Image/1402/11/04/140211041408428129252314.jpg,به گزارش خبرنگار دفاعیخبرگزاری تسنیم، سردار حسین معروفی معاون هماهنگ‌کننده سازمان بسیج مستضعفین در نشست خبری معرفی برنامه‌های هفته بسیج طی سخنانی بیان کرد: هرچه جلوتر می‌رویم عظمت فرمان امام راحل در مبارزه با استبداد و  استکبار را بیشتر در می‌یابیم؛ سقوط نظام شاهنشاهی اولین ثمره‌ی عمل به فرمان ایشان بود.  وی افزود: بسیج در جنگ نابرابر با اشرار عالم فعال بوده و هست و سرنوشت دفاع مقدس را ملت ایران در قالب بسیج رقم زدند. رسالت ذاتی بسیج به‌مانند سپاه پاسداران حفظ و نگهداری انقلاب اسلامی است. بسیجیان همیشه اولین نیروی در کنار مردم بوده‌اند و در عرصه‌های مختلف فرهنگی، اجتماعی، اقتصاد مقاومتی و غیره حضور دارند. انقلاب اسلامی با مردم تعریف می‌شود و بسیج جان‌فدای مردم است. معاون هماهنگ‌کننده سازمان بسیج عنوان کرد: بسیج در خدمات‌رسانی، نگاه سیاسی، قومی و مذهبی ندارد. بسیج به فرمان امام خود برای جهاد همه‌جانبه به‌صورت قرارگاهی در حوزه‌های اقتصاد مقاومتی، سازندگی، محرومیت زدایی، علم و فناوری، فرهنگی و اجتماعی، دفاعی و امنیتی، تعالی زن و خانواده و تحقق بسیج ده‌ها میلیونی فعالیت می‌کند. وی خاطرنشان کرد: ما در عرصه فرهنگی نیز فعال بوده‌ایم و بیش از 1300 مرکز مشاوره فردی و ازدواج را فعال کرده‌ایم و هم‌چنین در زمینه مبارزه با سقط جنین، سال گذشته 800 نفر از اقدام به این عمل منصرف شده‌اند. معروفی با اشاره به عملکرد این سازمان گفت: احداث 14000 واحد نهضت ملی مسکن، احداث 450 کیلومتر جاده روستایی، آبرسانی به 400 روستای محروم، درمان 30 هزار زوج نابارور و اعزام اردوهای راهیان نور گوشه‌ای از اقدامات بسیجیان است. وی اظهار داشت: هفته بسیج امسال با شعار «بسیج از مردم و با مردم» از 28 آبان‌ماه تا 5 آذر در سراسر کشور با برنامه‌های متنوع و مختلف برگزار خواهد شد. برگزاری رزمایش رزمی - فرهنگی، اولین همایش ملی نفس، اختتامیه رویداد وعده صادق و اختتامیه نمایشگاه ملی عرضه محصولات اقتصاد مقاومتی قبل از آغاز هفته بسیج در سراسر کشور اجرا شد. معاون هماهنگ‌کننده سازمان بسیج با اشاره به برنامه‌های هفته بسیج امسال عنوان کرد: همایش بین‌المللی فرزندان مقاومت، اجلاسیه شهدای بسیج جهان اسلام، رویداد ملی کشاورزی دانش‌بنیان، برگزاری سومین جشنواره رسانه‌ای حریم و رسالت بانوان، آغاز پویش نذر خون، اجلاسیه ملی بانوی مبارز و جهادی مرضیه دباغ، برگزاری همایش دشمن‌شناسی، افتتاح پروژه‌های محرومیت‌زدایی و آغاز آن از چابهار، آزادی زندانیان معسر، برگزاری مسابقات ورزش‌های قهرمانی و پهلوانی، برگزاری 3000 مراسم یادواره شهید، اجتماع 5000 نفری طلاب و دانشجویان در حرم امام راحل، جشنواره تولیدات رسانه‌ای جهادی، افتتاحیه کنگره بین‌المللی سلامت در حوادث و بلایا، رزمایش نهضت خدمات مومنانه و افتتاح مراکز درمانی و عمرانی در سراسر کشور از جمله برنامه‌های متنوع ما خواهد بود. معروفی اضافه کرد: هم‌چنین در هفته بسیج امسال برنامه‌هایی از جمله جشنواره جهادگران علم و فناوری، رزمایش رفع موانع تولید، اعزام جهادگران تبیین به دانشگاه‌ها، برگزاری تئاتر مقاومت، رویداد ملی فتح‌الفتوح و جشنواره مالک اشتر به‌منظور تجلیل از بسیجیان را خواهیم داشت. وی عنوان کرد: مسئولان کشور از ظرفیت بزرگ مردمی بسیج برای حل مشکلات و رفع موانع استفاده کنند، بسیج در همه عرصه‌ها آماده است. معاون هماهنگ‌کننده سازمان بسیج گفت: ما همان‌قدری که دشمن آمریکا هستیم و با او مبارزه می‌کنیم، دشمن فقر هم هستیم و فقر زیبنده مردم ما نیست و در این زمینه می‌کوشیم. انتهای پیام/
3201580,فرمانده جدید دانشگاه افسری امام حسین(ع) معرفی شد,۲۷ آبان ۱۴۰۳ - ۱۰:۲۷,https://newsmedia.tasnimnews.com/Tasnim/Uploaded/Image/1403/08/27/1403082711294849931461334.jpg,به گزارش خبرنگار دفاعیخبرگزاری تسنیم،‌ آیین تکریم و معارفه سردار محمد کرمی فرمانده دانشگاه افسری و تربیت پاسداری امام حسین( ع) با حضور سردار سرلشکر حسین سلامی فرمانده کل سپاه پاسداران انقلاب اسلامی با حضور جمعی از فرماندهان و افسران دانشگاه امام حسین (ع) برگزار شد. به گزارش تسنیم، پیش از این سردار نعمان غلامی فرماندهی این دانشگاه را بر عهده داشت و بعنوان مشاور فرمانده کل سپاه منصوب شد. گفتنی است سردار محمد کرمی پیش از این مسئولیت، فرماندهی دانشگاه امیر المومنین (ع) نیروی زمینی سپاه،  فرماندهی قرارگاه قدس جنوب شرق کشور و استاندار سیستان و بلوچستان را برعهده داشته است. انتهای پیام/
3201473,دیدار وزرای دفاع ایران و سوریه در دمشق,۲۷ آبان ۱۴۰۳ - ۰۹:۰۲,https://newsmedia.tasnimnews.com/Tasnim/Uploaded/Image/1403/08/27/1403082709015294731459124.jpg,به گزارش گروه دفاعیخبرگزاری تسنیم، امیر عزیز نصیرزاده وزیر دفاع جمهوری اسلامی ایران با علی محمود عباس همتای سوری خود دیدار و گفتگو کرد. وزیر دفاع کشورمان روز گذشته به دعوت وزیر دفاع سوریه به دمشق سفر کرد.  تقویت، تحکیم روابط و همکارهای دفاعی دوجانبه، تاکید بر نقش محوری کشورهای منطقه در تامین امنیت، ضرورت خروج نیروهای فرامنطقه‌ای، ادامه همکاری دوجانبه برای مقابله با اشکال مختلف تروریسم و همچنین بررسی تحولات میدانی منطقه و جبهه مقاومت از محورهای سفر وزیر دفاع و پشتیبانی نیروهای مسلح به سوریه اعلام شده است. انتهای پیام/
3201465,سالن «بازی‌ جنگ» در دانشگاه سپاه افتتاح شد,۲۷ آبان ۱۴۰۳ - ۰۸:۵۰,https://newsmedia.tasnimnews.com/Tasnim/Uploaded/Image/1403/08/27/1403082708503519631459064.jpg,به گزارش خبرنگار دفاعیخبرگزاری تسنیم، سردار سرلشکر حسین سلامی فرمانده کل سپاه پاسداران صبح امروز با حضور در دانشکده فرماندهی و مدیریت ولایت سپاه( دافوس) سالن بازی‌جنگ این دانشکده را افتتاح کرد. بازی‌جنگ اصطلاحی در علوم نظامی است که مسائل جنگی را مدل‌سازی می‌کند. فرماندهان و مدیران نیروهای مسلح در بستر بازی‌جنگ می‌توانند پیش‌بینی، برنامه‌ریزی و برآوردهای بهتری از صحنه نبرد پیدا کنند. انتهای پیام/
3201358,وزیر دفاع در دمشق: آماده کمک به سوریه هستیم,۲۶ آبان ۱۴۰۳ - ۱۹:۳۴,https://newsmedia.tasnimnews.com/Tasnim/Uploaded/Image/1403/08/25/1403082522365796731449692.jpg,به گزارش خبرنگار تسنیم در دمشق، امیر عزیز نصیرزاده وزیر دفاع و پشتیبانی نیروهای مسلح جمهوری اسلامی ایران دقایقی قبل با استقبال مقامات عالی رتبه وزارت دفاع سوریه و سفیر جمهوری اسلامی ایران در سوریه وارد فرودگاه دمشق شد.  قرار است امیر نصیرزاده با علی محمود عباس همتای سوری و همچنین «بشار اسد» رئیس جمهور این کشور دیدار کند. . امیر نصیرزاده در بدو ورود به فرودگاه دمشق گفت: همه از جایگاه مهم سوریه در سیاست خارجی جمهوری اسلامی ایران آگاه هستند و بنا به دعوت رسمی وزیر دفاع به دمشق سفر کرده‌ام. در همین راستا در خلال سفر دیدارهایی با مقامات سیاسی و نظامی سوریه خواهیم داشت تا درباره مسائل مشترک به ویژه در زمینه امنیت و دفاعی با هدف توسعه همکاری و تبادل تجربیات رایزنی کنیم. وی افزود: سوریه از لحاظ تاریخی کشوری ریشه‌دار است و تجربیات با ارزشی در زمینه مبارزه با تروریسم دارد و حامی اصلی محور مقاومت محسوب می شود. ما بنابر توصیه‌های مقام معظم رهبری آماده ارائه کلیه امکانات به کشورهای دوست هستیم.   انتهای پیام/
3201340,وزیر دفاع وارد دمشق شد,۲۶ آبان ۱۴۰۳ - ۱۸:۴۴,https://newsmedia.tasnimnews.com/Tasnim/Uploaded/Image/1402/10/12/140210121306032929111824.jpg,به گزارش حوزه دفاعیخبرگزاری تسنیم، امیر سرتیپ خلبان عزیز نصیرزاده وزیر دفاع و پشتیبانی نیروهای مسلح کشورمان دقایقی پیش وارد دمشق پایتخت سوریه شد. وی در این سفر با مقامات دولت سوریه از جمله رئیس جمهور و وزیر دفاع این کشور دیدار و گفتکو خواهد کرد. تقویت، تحکیم روابط و همکارهای دفاعی دوجانبه، تاکید بر نقش محوری کشورهای منطقه در تامین امنیت، ضرورت خروج نیروهای فرامنطقه‌ای، ادامه همکاری دوجانبه برای مقابله با اشکال مختلف تروریسم و همچنین بررسی تحولات میدانی منطقه و جبهه مقاومت از محورهای سفر وزیر دفاع و پشتیبانی نیروهای مسلح به سوریه اعلام شده است. روابط دو کشور ایران و سوریه در حوزهای مختلف راهبردی و دارای سابقه تاریخی طولانی است و دیدار امیر سرتیپ نصیر زاده نخستین سفر وزیر دفاع جمهوری اسلامی ایران به سوریه در دولت چهاردهم و در ادامه سفرهای مقام‌های سیاسی تهران به این کشور است. انتهای پیام/ 
3200419,اهدای نشان فداکاری به خانواده شهید پدافند هوایی,۲۵ آبان ۱۴۰۳ - ۱۱:۴۷,https://newsmedia.tasnimnews.com/Tasnim/Uploaded/Image/1403/08/25/1403082511441478931447454.jpg,به گزارش گروه دفاعی و امنیتیخبرگزاری تسنیم، امیر سرلشکر سیدعبدالرحیم موسوی فرمانده کل ارتش، در دیدار و دلجویی با خانواده شهید مهدی نقوی از شهدای مدافع آسمان نیروی پدافند هوایی ارتش، ضمن اهدای نشان فداکاری اعطایی از سوی فرماندهی معظم کل قوا (مدظله‌العالی) به خانواده این شهید والامقام، گفت: پرچم مقدس ایران اسلامی، به برکت ایثار و فداکاری شهدا و جوانان این مرز و بوم، همچون شهید مهدی نقوی، همواره در اوج اهتزاز است؛ فردی که در طول زندگانی و دوران خدمتی خود، شهیدگونه زیست و در عنفوان جوانی، با اخلاص و در راه دفاع از حریم امنیت ایران اسلامی به شهادت رسید. وی افزود: چهار شهید عزیز نیروی پدافند هوایی ارتش، مقتدرانه از کیان، عزت و ناموس ایران اسلامی، در مقابل رژیم غاصب صهیونیستی، حفاظت و پاسداری کردند. سرلشکر موسوی، با اشاره به لزوم صبر در راه خدا و مکتب اسلام و تحقق آرمان‌های مقدس نظام جمهوری اسلامی ایران، اظهار کرد: تقدیم شهید در راه کشور و دین مبین اسلام، هرچند در ظاهر امری سخت و جانگداز است، اما صبر بر این مسئله، ثواب و اجر اخروی وافر الهی در پی دارد. وی تأکید کرد: شما با تأسی به حضرت زینب (س)، در عمل ثابت کردید که چیزی جز زیبایی در شهادت فرزند و عزیز خود مشاهده نکرده‌اید. فرمانده کل ارتش در ادامه و پس از اهدای نشان فداکاری به پدر شهید خاطر نشان کرد: مدال و افتخار شهادت از هر زیوری برای مؤمنان زیباتر است. لازم به ذکر است شهید مهدی نقوی، در پنجم آبان‌ماه سال جاری و در دفاع از آسمان کشور، در برابر تهاجم رژیم متجاوز صهیونیستی، به همراه سه تن از همرزمانش در نیروی پدافند هوایی، به درجه رفیع شهادت نائل شدند. انتهای پیام/
3199962,هلاکت تعدادی تروریست در ‌راسک/ سپاه در حال پاکسازی منطقه,۲۴ آبان ۱۴۰۳ - ۱۲:۳۳,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارشخبرگزاری تسنیماز زاهدان، روابط عمومی قرارگاه قدس نیروی زمینی سپاه اعلام کرد:‌ در ادامه رزمایش عملیاتی «شهدای امنیت» قرارگاه قدس جنوب شرق نیروی زمینی سپاه، با مشارکت رزمندگان قرارگاه قدس و اداره‌کل اطلاعات استان سیستان و بلوچستان در منطقه عمومی شهرستان راسک صبح امروز محل استقرار یک تیم تروریستی پس از شناسایی محاصره و عملیات پاکسازی کماکان ادامه دارد. بر اساساخبارواصله به خبرنگار تسنیم تاکنون تعدادی از تروریست‌ها به هلاکت رسیده‌اند. اخبارتکمیلی متعاقبا اعلام خواهد شد. انتهای پیام/
3199881,کتاب «رخدادهای موشکی» رونمایی شد,۲۴ آبان ۱۴۰۳ - ۱۱:۱۷,https://newsmedia.tasnimnews.com/Tasnim/Uploaded/Image/1402/10/26/140210261204091429205734.jpg,به گزارش خبرنگار دفاعیخبرگزاری تسنیم، کتاب «رخدادهای موشکی» جمهوری اسلامی ایران صبح امروز در آیین بزرگداشت سیزدهمین سالرد شهادت سردار حاج حسن طهرانی‌مقدم پدر موشکی ایران با حضور محمدباقر قالیباف رئیس مجلس شورای اسلامی، سردار امیرعلی حاجی‌زاده فرمانده نیروی هوافضای سپاه و سردار اسماعیل احمدی‌مقدم رئیس دانشگاه عالی دفاع ملی رونمایی شد. به گزارش تسنیم، این کتاب به بررسی دوران 40 ساله‌ی پیشرفت صنایع موشکی جمهوری اسلامی ایران پرداخته است. انتهای پیام/
3199813,حزب‌الله لبنان با کدام موشک ایرانی به اسرائیل حمله کرد؟,۲۴ آبان ۱۴۰۳ - ۱۱:۱۵,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش خبرنگار دفاعیخبرگزاری تسنیم، بالاخره چند روز پیش حزب‌الله برای اولین‌بار موشک فاتح 110 را به سمت رژیم صهیونیستی شلیک کرد و به همه گمانه‌زنی‌ها درباره اینکه آیا حزب‌الله موشک‌های بالستیک سوخت جامد در اختیار دارد یا نه پایان داد. موشک فاتح 110 یک موشک بالستیک سوخت جامد ایرانی با برد 300 کیلومتر است که در اواسط دهه 80 توسط شهید طهرانی‌مقدم طراحی و تولید شد.  این موشک بعد از آن، ارتقا‌های زیادی را به خودش دید و انواع مختلفی از این موشک با بردهای مختلف و ماموریت‌های متنوع طراحی و تولید شدند و آخرین نسل این موشک، موشک هایپرسونیک فتاح است. . در اصل موشک‌های خانواده فاتح پرافتخارترین و دقیق ترین موشک‌های سوخت جامد ایرانی و یکی از بهترین موشک‌های سوخت جامد تاکتیکی جهان محسوب می شوند. حزب‌الله با فیلمی که از نحوه شلیک و استفاده از این موشک منتشر کرد نشان داد که هنوز با یک تکنیک قدیمی می‌شود پدافند رژیم صهیونیستی را فریب داد. حزب‌الله قبل از شلیک موشک فاتح، با شلیک تعداد قابل توجهی راکت‌های کاتیوشا به سمت رژیم صهیونیستی، عملاً پدافند هوایی رژیم را معطوف به خودش کرد و بعد از آن فقط یک تیر موشک بالستیک فاتح 110 شلیک کرده و این موشک با موفقیت از همه سامانه‌های پدافندی رژیم عبور کرده و به نزدیکی فرودگاه بن‌گوریون اصابت می‌کند. اینکه فقط یک تیر از این موشک توانسته از سد  همه سامانه‌های پدافندی رژیم -با اینکه سامانه پدافندی مثل تاد هم به این سامانه‌ها اضافه شده- عبور و با موفقیت به اراضی رژیم صهیونیستی اصابت کند، یک پیام مهم به صهیونیست‌ها مخابره می‌کند اینکه حتی موشک‌های قدیمی ایرانی هم قابل عبور از پدافند رژیم صهیونیستی هستند چه برسد به موشک‌های جدیدتر ایرانی. همانطور که در بالا هم گفته شد، موشک فاتح 110 برد 300کیلومتری آن است، یعنی عملاً تمام سرزمین‌های اشغالی در برد این موشک است و یکی از مهم‌ترین اهدافی که می‌تواند در برد این موشک قرار بگیرد نیروگاه هسته‌ای دیموناست. آن‌طور که تخمین زده می‌شود حزب‌الله بیش از هزار فروند از این موشک در اختیار دارد و در صورتی که بخواهد به‌صورت انبوه شلیک‌هایی را به سمت فلسطین اشغالی داشته باشد قطعاً مشکلات زیاد و قابل توجهی را برای برای صهیونیست‌ها ایجاد می‌کند. انتهای پیام/
3199847,قالیباف: ۴۰سال توانمندی درصنعت موشکی نماد «ما می‌توانیم» است,۲۴ آبان ۱۴۰۳ - ۱۰:۴۵,https://newsmedia.tasnimnews.com/Tasnim/Uploaded/Image/1403/08/14/1403081414284793631366134.jpg,به گزارش خبرنگار سیاسیخبرگزاری تسنیم، محمدباقر قالیباف رئیس مجلس شورای اسلامی صبح امروز در آیین بزرگداشت سیزدهمین سالگرد شهادت سردار حاج حسن طهرانی‌مقدم پدر موشکی ایران که در حسینیه فاطمة‌الزهرا(س) برگزار شد، طی سخنانی عنوان کرد: در این مراسم در صحبت با سردار حاجی‌زاده صحبت می‌کردیم که از سال 1363 که بحث موشکی ایران شروع شد، تا امروز 40 سال است از تولد این قدرت که ثمره‌ی تلاش، مجاهدت و فرآیند و خروجیِ کار به‌تمام معنا عاشقانه، انقلابی، مدبرانه، خلاقانه و مجاهدانه است، می‌گذرد. وی افزود: امام فرمودند ما می‌توانیم و توانایی ما در هوافضا یک نماد روشنی از این فرمایش است. رئیس مجلس گفت: شهید طهرانی‌مقدم این‌گونه می‌گفت که «باید بتوانیم» یک جاده یک‌طرفه است و «نداریم» در آن جایی ندارد. شهید خرازی هم می‌فرمود «نداریم، نمی‌توان و نمی‌شود» حرف ما نیست و راحت‌طلب‌ها این حرف‌ها را می‌زنند. قالیباف عنوان کرد: چهلمین سالگرد صنعت موشکی کشورمان نمادی از ما می‌توانیم است. این یک توفیق بزرگ برای بنده و امثال من و همه مسئولان و مردم و هم‌چنین یک مسئولیت بزرگ است. وی در ادامه گفت: ما شهید طهرانی‌مقدم‌ها را به‌عنوان منتظران واقعی امام زمان(عج) می‌شناسیم و امثال این عزیزان، مصداق عینی صالح مصلح هستند؛ اینان خودشان را ساختند و در راه ساختن، سوختند. شهید طهرانی‌مقدم از چهره‌های بی‌نظیری است که چند ساحتی بود. یکی از ویژگی‌های این شهید بزرگوار این بود که کارهای برزمین‌مانده را برمی‌داشت و کاری که شروع می‌کرد را به انتها می‌رساند و هرگز در او خستگی و دلسردی وجود نداشت. رئیس مجلس با اشاره به دوران دفاع مقدس اظهار داشت: در آن دوران حداکثر آتش موثر ما زیر 15 کیلومتر بود و رژیم بعثی در ابتدای تجاوز، وقتی از 15 کیلومتر که از خط فاصله می‌گرفت دیگر زندگی عادی‌شان را داشتند؛ سال 63 آغاز جایی بود که سر گلوله توپ کم بود؛ آن‌ روز گلوله توپ و خمپاره‌های ما را تراش‌کارها و مردمی که در خیابان‌ها و بخش‌های فنی کار می‌کردند، می‌تراشیدند و اینگونه کار مردمی آغاز شد و این فرآیند سختی‌ها و خون‌دل خوردن‌های بسیار داشت اما هیچ‌گاه حاج حسن طهرانی‌مقدم خسته نشد. قالیباف اضافه کرد: روزی به‌یاد دارم که این شهید عزیز می‌گفت قلب دشمن اسلام را که رژیم صهیونیستی است، می‌زنیم. اگر این مجاهدت‌ها، خون‌دل خوردن‌ها و تلاش‌ها نبود، آیا امروز دست نظام اسلامی پر بود؟ اول لطف خدا و بعد بندگانی که اهل علم و عمل بوده و خلاق، مدیر و فرمانده بودند این‌گونه صادقانه تلاش کردند. وی با بیان اینکه اخلاق شهید طهرانی‌مقدم دوست‌داشتنی بود و فردی معنوی بود، اظهار داشت: این شهید مرد میان‌بر زدن بود و اگر ما امروز از سوخت جامد صحبت می‌کنیم باید بدانیم شهید طهرانی‌مقدم در این مسیر به شهادت رسید. دشمن از شهید طهرانی‌مقدم خوف داشت و ما امروز علت این را می‌فهمیم؛ حضرت امام (ره) فرموده‌اند بنای دشمن بر این است که افرادی که لیاقت بیشتری دارند، بیشتر مورد حمله دشمن قرار دهد لذا آنها افرادی را مورد حمله قرار می‌دهند که از آن‌ها خوف دارد که مبادا یک وقتی به آنها صدمه بزند. رئیس مجلس ادامه داد: شهید طهرانی‌مقدم فردی لایق و خلاق و خار چشم دشمنان اسلام بود چون هم عاقل، شجاع، کارآمد و هم مجاهد بود. قالیباف اظهار داشت: اگر تفکراتی مانند شهیدان طهرانی‌مقدم، ستاری، خرازی، صیاد شیرازی، کاظمی و سلیمانی‌ها را در سایر عرصه‌ها داشتیم، امروز در بسیاری از امورات دیگر کشور شرمنده مردم نبودیم. اگر امروز در اقتصاد شرمنده مردم هستیم، به این خاطر است که در 40 سال گذشته با فرهنگ شهید طهرانی‌مقدم در اقتصاد و فرهنگ تلاش نکرده و از سنت‌های الهی فاصله گرفتیم. وی گفت: در انقلاب اسلامی توانمندی موشکی یک الگوست؛ چرا که از منهای صفر شروع شد و حتی دوستان‌مان نیز به ما کمک نکردند؛ در این تکنولوژی اگر دوستانی به ما کمک کردند، به ما در فناوری و تکنولوژی کمک نکردند بلکه حداکثر به ما موشک دادند تا در دفاع مقدس استفاده کنیم. فناوری موشکی که امروز داریم، حاصل زحمات و تراوشات فکری شهید طهرانی‌مقدم‌هاست. رئیس مجلس یادآور شد: خودروسازی هم در کشور ما یک صنعت است که نه تولیدکننده‌، نه مصرف‌کننده و نه دولت راضی نیستند؛ به‌جز دلالان و فرصت‌طلبان؛ این دو صنعت، نمادی از کار ماست؛ پس اگر اشکالی وجود دارد باید بازگردیم و مقایسه کنیم ببینیم اشکال کار کجاست. اگر اشکالی وجود دارد در رفتار و تصمیمات است. انتهای پیام/
3199845,سرلشکرسلامی: انتقام گرفتن ایران قطعی است,۲۴ آبان ۱۴۰۳ - ۱۰:۴۱,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش خبرنگار دفاعیخبرگزاری تسنیم، سردار سرلشکر حسین سلامی فرمانده‌کل سپاه پاسداران انقلاب اسلامی در رزمایش بزرگ امنیتی-رزمی نصرالله که امروز برگزار شد، طی سخنانی اظهار داشت: رزمندگان اسلام نمایش باشکوه وحدت، اقتدار و انسجام را می‌آفرینند و تا زمانی این جمعیت بی‌انتها از اسلام، ایران، منافع ملی و امت اسلامی دفاع می‌کند هیچ قدرتی در حد قدرت‌های بزرگ امروز جهان به‌وسعت آمریکا، کشورهای اروپایی متحد او و به‌وسعت رژیم کوچک و موقت صهیونیستی حتی وقتی با هم ائتلاف می‌کنند هم نمی‌توانند مقابل لشکر بی‌انتها و رودخانه‌ی خروشان جاری از ایمان، جهاد و شهادت کاری کنند. وی افزود: داستان تقابل امروز بین فلسطین، لبنان، ایران، یمن، عراق و سایر محیط‌های جهان اسلام در مقابل جهان شرک‌آلود و پدیده منحوس صهیونیسم و متحدان و دنباله‌های غربی آنان یک تقابل واقعی است. تاریخ در حال ساخته‌شدن و ثبت حماسه‌های استثنایی از مقاومت انسان‌هایی است که به‌نام ایمان و اسلام مقابل این دشمنان ایستاده‌اند. فرمانده‌کل سپاه اظهار داشت: البته ما به آن‌ها می‌گوییم که تاریخ را مطالعه کنند و هیچ‌جایی از تسلیم مسلمانان نخواهند یافت. سرنوشت امروز دشمنان به‌مانند سرنوشت جنگ خیبر خواهد بود. امروز تمام قدرت‌های باطل در تقابل تاریخی‌ در مقابل اسلام صف کشیده‌اند و ارتش‌های مدرن عالم به کمک رژیم صهیونیستی‌ آمده‌اند تا مسلمانان را تسلیم اراده خود کنند و بر سرنوشت آنان حاکم شوند و سرزمین‌های‌شان را اشغال کنند و هویت دینی آنان را به غارت ببرند. سرلشکر سلامی عنوان کرد:  دشمنان نمی‌توانند در مقابل مسلمانان مقاومت کنند؛ هر چند که مسلمانان مظلوم را زیرآوارها دفن کنند اما بدانند اگر 40 هزار فلسطین را محاصره و شهید کردند،  100 هزار کودک فلسطینی متولد شده است و آنان مشق جهاد را از لحظه تولد خواهند آموخت و به محض توانایی، پرچم جهاد را در دست خواهند گرفت. با همه زخمی که دشمن به جبهه جهاد زده اما آنان متحد و مصمم در میدان ایستاده‌اند و هر روز ضربات جبران‌ناپذیری را به دشمن می‌زنند. وی اضافه کرد: رزمندگان مقاومت در حال انتقام از ضرباتی هستند که دشمن به فرماندهان و جوانان این جبهه وارد شده است. این جریان با عظمت خاموش‌شدنی و پایان‌یافتنی نیست. فرمانده‌کل سپاه خطاب به دشمنان تصریح کرد: چشم در چشم شما دوخته‌ایم و تا آخر با شما می‌جنگیم و اجازه مسلط شدن شما در سرنوشت مسلمانان را نمی‌دهیم. شما ضربات دردناکی را دریافت خواهید کرد همچنان منتظر انتقام بمانید. سرلشکر سلامی خطاب به حاضرین در رزمایش گفت: وقتی شما جوانان در میدان حضور دارید، دشمن مجبور به ترک صحنه است. امروز تقابل نور با تاریکی را شاهدیم؛ هرجا نور ظهور می‌یابد ظلمت محکوم به فناست. جنس دشمن ما جنس تیرگی و باطل است و باطل هم محکوم به فناست. وی در بخش دیگری از سخنان خود اظهار داشت: تاریخ انقلاب نشان داده هر حادثه سخت و سهمگین تاریخی و رویداد بزرگ توسط حضور غیرتمندانه برادران و خواهران بسیجی قابل عبور است. با بسیج، تاریخ درخشانی را برای امت اسلام و ایران عزیز ساخته‌ایم. با بسیج از گذرگاه سخت یک جنگ هشت‌ساله که همه قدرت‌های مسلط جهانی بر علیه ایران دست در دست هم شدند عبور کردیم. فرمانده‌کل سپاه با تأکید بر اینکه با حرکت جهادی ملت توانستیم از جنگ هشت‌ساله عبور کنیم، خاطر نشان کرد: در نبرد فرهنگی که دشمن درصدد ربودن قلب‌ها و فکرهای جوانان و ملت ایران بود، عبور کردیم. بسیج لشکر مخلص خداست؛ انسان‌های پاکی که جهاد در راه خدا را بر آبا و ابنائشان ترجیح می‌دهند، هجرت می‌کنند و جهاد می‌کنند و سختی‌ها را آسان می‌کنند. بیسیجیان اولین کسانی هستند که در وقایعی مانند سیل و زلزله به یاری مردم می‌شتابند. سرلشکر سلامی خطاب به حضّار اظهار داشت: به قوت نفس و قلب‌های مطمئن شما صاحب آرامش هستیم. این کشور به برکت شما امن و استوار و با ثبات و حرکت کننده به سمت قله‌های بزرگ قدرت و منزلت و پیشرفت و رفاه است. یگان‌های فاطمی و امنیتی و تیپ‌های لشکر حضرت رسول(ص) و خواهران گرانقدری که در این هوای سرد اینجا حضور یافتند نشان دادند که بانوان جامعه ما در میادین جهاد همراه برادران خودشان حاضر و آماده هستند. انتهای پیام/
3199803,"برگزاری ""رزمایش بزرگ نصرالله"" با حضور سرلشکر سلامی",۲۴ آبان ۱۴۰۳ - ۱۰:۱۶,https://newsmedia.tasnimnews.com/Tasnim/Uploaded/Image/1403/01/14/1403011409340992729722454.png,به گزارش خبرنگار دفاعیخبرگزاری تسنیم، رزمایش بزرگ رزمی ـ امنیتی نصرالله به همت سپاه محمد رسول‌الله(ص) تهران صبح امروز با حضور سرلشکر حسین سلامی فرمانده‌کل سپاه در فرودگاه سپهر تهران در حال برگزاری است. در این مراسم فرمانده‌کل سپاه از نیروهای حاضر در رزمایش بزرگ رزمی امنیتی «نصرالله» سان دید. انتهای پیام/
3199806,سردار فدوی: پاسخی پشیمان‌کننده به اسرائیل ‌می‌دهیم,۲۴ آبان ۱۴۰۳ - ۱۰:۱۵,https://newsmedia.tasnimnews.com/Tasnim/Uploaded/Image/1403/08/10/1403081023031783431330734.png,به گزارشخبرگزاری تسنیماز قم، سردار علی فدوی شامگاه چهارشنبه در حاشیه مراسم بزرگداشت و چهلمین روز شهادت سید حسن نصرالله و جمعی از فرماندهان جبهه مقاومت که از سوی دفتر حزب‌الله لبنان در قم برگزار شد در جمع خبرنگاران با بیان اینکه همه در کمک به جبهه مقاومت و مقابله با جبهه کفر نقش‌آفرینی کنند، اظهار داشت: هرکسی در هر جایی قرار دارد متناسب با جایی که قرار دارد و متناسب با تکالیف که به عهده دارد و متناسب با توانمندی‌هایی که دارد باید در این صحنه حاضر باشد. وی افزود: در پیشگاه خداوند بعدا سوال خواهد شد که در این صحنه رویا رویی جنگ حق و باطل که در یک طرف همه کفر، آمریکای شیطان بزرگ و ایادیش مانند صهیونیست ها و بقیه حضور داشتند و در طرف دیگر جبهه حق انقلاب اسلامی حضور داشت شما کجا بودید. این سوال حتما خواهد شد. جانشین فرمانده سپاه پاسداران گفت: در کل جغرافیای بزرگ انقلاب اسلامی که موکول به جغرافیای یک کشور نیست و موکول به جغرافیای خیلی زیادی است باید همه با تمام توان نقش خودشان را پیدا کنند که چکاری باید انجام دهند. سردار فدوی عنوان‌ کرد: یک کسی رزمنده است در صحنه نبرد در جبهه خط مقدم می جنگد. یک کسی در آن صحنه نیست ولی در جبهه دیگر هست. نقش خودش را باید پیدا کند و آن نقش را به تمام و کمال و به صورتی که اطمینان داشته باشد باید انجام دهد جانشین فرمانده سپاه پاسداران با اشاره به قطعی بودن پاسخ جمهوری اسلامی ایران به اقدام تجاوزکارانه رژیم صهیونیستی علیه ایران اظهار داشت: انقلاب اسلامی در طول عمر بیش از 45 ساله خود هیچ خباثتی را بی پاسخ نگذاشته  و قطعا به این اقدام اسرائیل پاسخی پشیمان‌کننده خواهیم داد.‌ وی افزود: از اول انقلاب هم خبیثتان علیه ما جنگیدند و دشمنی کردند ولی در همه مواقع پیروزی از آن ما بود . خود آمریکائی‌ها که سردمدار این خباثت ها در مقابل ما بودند اذعان می‌کنند که حتی یک پیروزی هم بدست نیاورده‌اند. وقتی اینطور‌ حالتی برقرار است ان شاء الله از این به بعد هم همینطوری است. جانشین فرمانده سپاه پاسداران بر حمایت همه جانبه از حزب الله و محور مقاومت تاکید کرد و گفت: ما به صورت تمام و کمال و به مثابه بیش از 40 سال گذشته که به عنوان یک ید واحده با حزب الله بوده ایم و به عنوان مجموعه ای که می بایست دائم کمک کننده باشد و دست حزب الله را پر کند مسلما از این به بعد خیلی سریعتر و خیلی محکمتر از قبل این کار را خواهیم کرد و پشتیبان آنها خواهیم بود و از این مطمئن باشید. سردار فدوی در پاسخ به این سؤال که آیا با انتخاب ترامپ به عنوان رئیس جمهور آمریکا چیزی عوض می‌شود و تفاوتی برای ایران دارد، اظهار داشت: جبهه خبیث در خباثت فرقی باهم نمی‌کند‌؛ در مورد ماهیت اصالتی شیطان بزرگ فرقی بین هیچکس قائل نیستیم. ‌انتهای پیام/
3199794,مراسم سیزدهمین سالگرد شهادت سردار طهرانی‌مقدم برگزار شد,۲۴ آبان ۱۴۰۳ - ۱۰:۱۵,https://newsmedia.tasnimnews.com/Tasnim/Uploaded/Image/1400/08/18/1400081809543651924011174.jpg,به گزارش خبرنگار دفاعیخبرگزاری تسنیم، آیین بزرگداشت سیزدهمین سالگرد شهادت سردار حسن طهرانی‌مقدم پدر موشکی ایران صبح امروز در حسینیه فاطمة‌الزهرا(س) برگزار شد. جمعی از فرماندهان عالی‌رتبه سپاه، مسئولان کشوری، خانواده‌های شهدا و هم‌رزمان شهید طهرانی‌مقدم  در این مراسم حضور داشتند. محمدباقر قالیباف؛ رئیس مجلس شورای اسلامی، سردار حاجی‌زاده فرمانده نیروی هوافضای سپاه، محمدرضا عارف معاون اول رئیس‌جمهور، سردار احمدی‌مقدم رئیس دانشگاه عالی دفاع ملی و دیگر فرماندهان ارشد نیروهای مسلح حضور داشتند. بر اساس این گزارش، در جریان این آیین از کتاب رخدادهای موشکی که به دوران 40 ساله‌ی صنعت موشکی کشورمان پرداخته، رونمایی شد. انتهای پیام/
3199176,انفجار پیجرها نشان داد نمی‌توان به فناوری خارجی اتکا کرد,۲۳ آبان ۱۴۰۳ - ۱۰:۵۱,https://newsmedia.tasnimnews.com/Tasnim/Uploaded/Image/1402/08/01/1402080110511853928624394.jpg,به گزارش خبرنگار دفاعیخبرگزاری تسنیم، سردار غلامرضا جلالی رئیس سازمان پدافند غیرعامل کشور در افتتاحیه هشتمین نمایشگاه بین المللی صنایع بومی پدافند غیرعامل تهران، اظهار داشت: در حوزه پدافند غیرعامل بیشتر به نقش فناوری‌ها در حوزه امنیت و دفاع تمرکز داریم. جایی که این فناوری برای کشور امنیت افزا و تولید کننده قابلیت دفاعی باشد. وی افزود: از آنجاییکه موضوعات پدافند غیرعامل، فناوری محور و دانش پایه است و تهدیدات می‌تواند از جنس فناوری باشد بنابراین پدافند غیرعامل هم تلاش زیادی می‌کند که دفاعش مبتنی بر دانش و فناوری باشد، به تعبیری اینجا پدافند غیرعامل به عنوان پیشران شرکت‌های فناور و دانش‌پایه و همچنین مراکز دانشگاهی و پژوهشگاهی است تا با هدایت و پیگیری و حمایت از این شرکتهای فناور و دانش بنیان هم نقش پیشران علمی را داشته باشد و هم کمک کند به واسطه تولید این محصولات برای کشور امنیت و دفاع تولید شود. رئیس سازمان پدافند غیرعامل کشور ادامه داد: حوادث اخیر لبنان در انفجار پیجرها و حوادثی از این نظیر که در حوزه‌های صنعت شاهد خرابکاری‌ عامدانه صنعتی در خیلی از حوزه‌ها هستیم، ضروت محصولات بومی را در کشور دو چندان می‌کند و نشان می‌دهد که حداقل در حوزه‌های امنیت و دفاع به هیچ وجه نمی‌شود به فناوری خارجی اتکا کرد چون بخش قابل توجهی از این فناوری‌ها قابلیت پنهان کاری تهدید و قابلیتهایی که منجربه خرابکاری شود دارد و ما هم در صنعت دفاعی و صنایع مهم کشور و حوزه‌های امنیتی این را دیده‌ایم. سردار جلالی تصریح کرد: حادثه اخیر انفجار پیجرها اثبات کرد که این فناوری‌ها قابلیت نهان کاری و پنهان کاری برای اقدام را دارند بنابراین یک مسیر اجباری پیش روی ما قرار می‌دهد و آن هم اینکه با حمایت از شرکتهای دانش بنیان و جوانان و اتکا به نیروی انسانی داخلی بتوانیم محصولات را خودمان بازطراحی و برابر نیاز خودمان بسازیم. وی افزود: اگر مسیر زندگی شهید طهرانی مقدم را نگاه کنیم وقتی ابتدای جنگ، در تهران موشک‌های عراق می‌خورد، توانستیم فقط آموزش اپراتوری موشک را از چند کشور فرا بگیریم و موشک‌های سوخت مایع که بسیار پر خطر بود را بگیریم و از اپراتوری آن هم در حد ضعیف شروع کردیم تا رسیدیم به طراحی الگوهای مدرن موشک که بعضا نمونه ندارد. رئیس سازمان پدافند غیرعامل کشور تاکید کرد: این نشان می‌دهد مسیر شهید طهرانی مقدم و ادامه آن مسیر، مسیر درست و دقیقی هست و ما هم می‌توانیم با استفاده از همین مسیر شهید طهرانی مقدم محصولات خودمان و دنبال کنیم. سردار جلالی در بخش دیگری از سخنانش اظهار داشت: از سال گذشته پیگیری کردیم تا مصوبات پدافند غیرعامل اجرا شود و از سال گذشته تا کنون مورد خاصی برای اعمال قانون پیدا نکردیم و با تذکر و پیگیری مساله حل شده است. وی خاطرنشان کرد: رسالت ما این است که دستگاه‌های اجرایی ما حتما از محصولات داخلی استفاده کنند و مطمئنا محصولات داخلی بر خارجی‌ها برتری دارد. پاسخگویی شرکت‌های داخلی، قابلیت اصلاح آنها و اعتمادی که نسبت به شرکت داخلی در برابر پیچیدگی‌های تهدید وجود دارد از مزیت‌هایی است که شرکت‌های دانش بنیان و داخلی بر خلاف شرکت‌های خارجی از آن برخوردار هستند. رئیس سازمان پدافند غیرعامل کشور گفت: قابلیت پیگیری، اصلاح، به روز رسانی، تعمیر، پاسخگویی و قابلیت‌های زیادی برای محصولات داخلی وجود دارد که بسیار مهم هست. سردار جلالی همچنین گفت: امروز در حوزه امنیت، قابلیت اعتماد یک ضریب بسیار بالایی است که صرفاً در محصول داخلی می‌شود از آن استفاده کرد. قانون هم تکلیف کرده که محصولات تولید شده داخل استفاده شود ما هم تلاش می‌کنیم که از همه ظرفیت‌های قانونی هم در حمایت و هم در پیگیری و هم در حمایت از استفاده آنها استفاده کنیم. انتهای پیام/
3199144,هلاکت و دستگیری ۱۱ تروریست طی ۴۸ ساعته گذشته در جنوب‌شرق,۲۳ آبان ۱۴۰۳ - ۱۰:۲۴,https://newsmedia.tasnimnews.com/Tasnim/Uploaded/Image/1399/11/24/1399112412061428922229944.jpg,به گزارش گروه دفاعیخبرگزاری تسنیم، سردار احمد شفایی سخنگوی رزمایش عملیاتی شهدای امنیت قرارگاه قدس نیروی زمینی سپاه اظهار داشت: رزمایش عملیاتی شهدای امنیت قرارگاه قدس نیروی زمینی سپاه با مشارکت یگان‌های صابرین، نیرو مخصوص، تکاور، بالگردی، جنگال و یگان‌های مردم پایه و رده های بسیج و یگان‌هایی از فراجا استان و رده های اطلاعاتی از جمله اداره کل اطلاعات استان، سازمان اطلاعات سپاه و فراجا استان همچنان در حال انجام است. وی افزود: در ادامه این رزمایش به فضل الهی با انسجام و هماهنگی نیروهای اطلاعاتی و عملیاتی رزمایش و همراهی و مساعدت قابل تقدیر مردم شریف استان، در 48 ساعت گذشته تعداد 4 تروریست مزدور وابسته به رژیم صهیونیستی به هلاکت رسیده و 7 نفراز عوامل خود فروخته دستگیر و 5 نفر دیگر فریب خورده نیز خود را تسلیم نیروهای امنیتی کردند. سخنگوی رزمایش عملیاتی شهدای امنیت قرارگاه قدس نیروی زمینی سپاه بیان کرد: رزمایش عملیاتی شهدای امنیت در مناطق از قبل اعلام شده با هدف تقویت و استحکام بخشی به امنیت پایدار در حال اجرا می باشد و فرماندهان و رزمندگان قرارگاه قدس نیروی زمینی سپاه با عزم جدی و راسخ تا تحقق کامل اهداف رزمایش به عملیات های خود ادامه خواهند داد. انتهای پیام/
3198591,بازدید امیر واحدی از نمایشگاه هوایی چین,۲۲ آبان ۱۴۰۳ - ۱۳:۴۰,https://newsmedia.tasnimnews.com/Tasnim/Uploaded/Image/1403/08/22/1403082212431875031425254.jpg,به گزارش خبرنگار دفاعیخبرگزاری تسنیم، امیر حمید واحدی فرمانده نیروی هوایی ارتش جمهوری اسلامی ایران با حضور در نمایشگاه نظامی چین از بخش‌های مختلف این نمایشگاه بازدید کرد. در این بازدید امیر واحدی از جنگنده جی-10 نیروی هوایی چین بازدید و قابلیت‌های این جنگنده را مورد بررسی قرار داد.   انتهای پیام/
3198459,موسوی: دستاوردهای شهید طهرانی مقدم در اختیار جبهه مقاومت است,۲۲ آبان ۱۴۰۳ - ۱۰:۳۶,https://newsmedia.tasnimnews.com/Tasnim/Uploaded/Image/1403/08/18/1403081812243238331396184.jpg,به گزارش گروه دفاعیخبرگزاری تسنیم،‌ سردار سیدمجید موسوی جانشین نیروی هوافضای سپاه پاسداران انقلاب اسلامی و از هم‌رزمان شهید حسن طهرانی مقدم در گفتگویی در مورد دستاوردهای خالصانه شهید طهرانی‌مقدم در شرایط کنونی اظهار کرد: جای مباهات دارد که نام فرماندهانی چون حاج حسن طهرانی‌مقدم در مجموعه نیروهای مسلح و فرماندهان شهید کشورمان می‌درخشد. وی افزود: شهید حاج حسن طهرانی مقدم در طول حیات افتخارآفرین و طیّبه خود سبب تشکیل فرماندهی موشکی و شکل‌گیری قدرت بی‌بدیل موشکی در جمهوری اسلامی ایران و تأمین نیازهای عرصه مقاومت شد. جانشین نیروی هوافضای سپاه با بیان اینکه تلاش‌های مجاهدت‌گونه و خالصانه این شهید منجر به اقتدار دفاعی کشور و پر شدن دست جبهه مقاومت شد، گفت: ما امروز شاهد به‌کارگیری این محصولات در بخش دفاعی داخلی و جبهه مقاومت هستیم و دشمنان مرعوب محصولات دفاعی حاصل از زحمات این شهید بزرگوار هستند و امیدواریم این مسیر نورانی با تلاش و مجاهدت همه همکاران و همرزمان شهید ادامه پیدا کند. سردار موسوی در گفتگو با رادیو مقاومت در مورد دو ویژگی خلوص و تبعیت از ولایت‌ فقیه در شهید طهرانی مقدم گفت: شهید حسن طهرانی‌مقدم در مکتب اسلام و اهل‌‌بیت(ع) پرورش پیدا کرده بود و آموزه‌های دینی برای او حکم دستورالعمل زندگی و کار را داشت. ایشان همواره برای جلب رضایت الهی و خالصانه کار می‌کرد و لذا اقدامات پربرکت ایشان هم‌اکنون در اختیار ماست ضمن اینکه شهید بزرگوار به‌واسطه تبعیت محض از امر ولایت‌ فقیه همواره تلاش خود را معطوف به پیاده‌‌سازی منویات و تدابیر مقام معظم رهبری می‌کرد و این باعث موفقیت بیشتر کار می‌شد. وی افزود: شهید بزرگوار هدف‌گذاری خود را برای مقابله با تهدیدات، همواره با محوریت رژیم صهیونیستی قرار داده بود و هم‌ّ و غم ایشان این بود که به تجهیزات و سلاحی دست پیدا کنیم که این رژیم خبیث و منحوس را از صحنه روزگار محو کنیم. شهید طهرانی مقدم با ظرفیت وجودی خود این مسیر را همواره کرد و اکنون باوجود اینکه بین ما نیست اما روح این شهید ناظر بر همه اقداماتی است که در عرصه مقابله با رژیم خبیث صهیونیستی در حال انجام است. انتهای پیام/+
3198403,ویترین تسنیم شماره ۷۸۵,۲۲ آبان ۱۴۰۳ - ۰۹:۴۸,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,در افسانه‌ها آمده است که آرش کمانگیر، تیر را در چله گذاشت و با پرتاب آن با تمام جانش، مرزهای ایران را تعیین کرد. آرش افسانه است، اما شهید طهرانی مقدم واقعیتی است که با پروژه موشکهای راهبردی برای ایران، مرزهای امنیت بخشی برای ملت ایران و عزت تاریخی ایران را تا دوردستها گستراند. هر روز بخشی از مهمتریناخبارو گزارش‌های تسنیم را در ویترین تسنیم ببینید: 1- ردپای شهید طهرانی مقدم در دستاوردهای پدافندهوایی و پهپادی 2- «مرد ابدی» حق مجاهدت شهید طهرانی‌مقدم و شهدای موشکی را ادا کرد 3- چه‌کسانی از بازگشت ترامپ بیشترین نگرانی را دارند؟ 4- آوارگی؛ سرانجامِ شورش علیه ملت  انتهای پیام/
3198252,مشاور امنیت ملی عراق با سردار سلامی دیدار کرد,۲۱ آبان ۱۴۰۳ - ۲۰:۵۸,https://newsmedia.tasnimnews.com/Tasnim/Uploaded/Image/1403/08/21/1403082120580216231421714.jpg,به گزارش گروه سیاسیخبرگزاری تسنیم، قاسم الاعرجی و سردار حسین سلامی روز دوشنبه 21 آبان 1403 در این دیدار در مورد روابط دوجانبه و جزئیات توافقنامه امنیتی مشترک میان 2 کشور و اهمیت کنترل مرزهای رسمی و تاکید بر عدم استفاده دشمنان از فضای عراق گفت وگو و دیدار کردند. سردار سلامی از روابط دوجانبه و برادرانه دو کشور و حمایت دولت اقلیم کردستان عراق از اجرای توافقنامه امنیتی و کمیته عالی ناظر برای اجرای این توافقنامه قدردانی و تشکر کرد. انتهای پیام/
3198148,وعده‌های صادق ۱و۲ محصول مجاهدتهای شهید طهرانی‌مقدم است,۲۱ آبان ۱۴۰۳ - ۱۷:۰۰,https://newsmedia.tasnimnews.com/Tasnim/Uploaded/Image/1403/08/20/1403082010304965331409044.jpg,"به گزارش گروه دفاعیخبرگزاری تسنیم، سپاه پاسداران انقلاب اسلامی در بیانیه‌ای با گرامیداشت سیزدهمین سالگرد شهادت پدر موشکی ایران اسلامی، عملیات ضد صهیونیستی ""وعده صادق"" را نماد اراده و اقتدار ایرانیان در امتداد آرمان و آرزوی آن شهید عالیقدر دانست. در این بیانیه آمده است: خدای بزرگ را شاکریم با گذشت 13 سال از شهادت دانشمند برجسته، پاسدار پارسا و رشید انقلاب اسلامی، سرلشکر پاسدار شهید حاج حسن طهرانی مقدم شاهد بالندگی و بلوغ عینی و بازدارنده دستاوردهای ناشی از مجاهدت‌ها و تلاش‌های ناشی از دانایی و توانایی او نسبت به آینده کشور و فراهم سازی الزامات در امان ماندن میهن اسلامی در میدان جنگ ترکیبی جبهه متحد دشمنان انقلاب و جمهوری اسلامی ایران هستیم به گونه‌ای که ""دست برتر"" قدرت قاطع و عبرت آموز فرزندان ملت ایران آمال و آرزوهای دشمن را به خاکستر تبدیل کرده است. این بیانیه می‌افزاید: شهید طهرانی مقدم با ایمان، انگیزه و اراده ناشی از باور به خداوند متعال و آموزه‌های متعالی اسلام ناب محمدی(ص) مسیر فتح قله‌های علم و فناوری در حوزه دفاعی و نظامی را با تکیه بر توانمندی‌های بومی و ایرانی گشود و با معنا بخشی به آیه شریفه ""واعدوا لهم مااستطعتم من قوه"" پایه گذار خلق فناوری‌های نوین در نظام علمی و فناوری کشورمان شد. این بیانیه عملیات‌های وعده صادق 1 و 2 را پاسخ مقتدرانه و تاریخی ایران عزیز به شرارت‌ها و جنایت‌های رژیم اهریمنی و گرگ صفت صهیونیستی و محصول مجاهدتهای شهید طهرانی مقدم و یاران صدیق او و امتداد راه آن شهید عزیز در راه آرمان آزادی قدس توصیف و تصریح کرده است: درس‌ آموزی‌های شهید طهرانی مقدم در انقلاب و ولایت فقیه امروز فراروی آحاد مدافعان امنیت و پشتوانه‌های پیشرفت کشور و پیشروندگی جامعه ایرانی در بستر ""بیانیه گام دوم انقلاب"" است که بر پیشروی در راه شناخت هدف‌های بلند و راه‌های میانبر برای رسیدن به آن و به کارگیری همت و گام‌های خستگی ناپذیر و نیز دلخوش و قانع نشدن به ایستگاه‌های میانه راه تاکید دارد. این بیانیه در پایان با تکریم و تعظیم به مقام شامخ شهیدان جبهه مقاومت اسلامی و مسیر مبارک آزادی قدس و ملت مظلوم فلسطین به ویژه شهیدان حاج قاسم سلیمانی و حاج حسن طهرانی مقدم و تاکید بر ضرورت آگاهی نسل جوان امروز از مکتب قدرت ساز و پیروزی‌آفرینی که این شهیدان عالیقدر و دیگر شهدای مقاومت مانند ""سید حسن نصرالله اسماعیل هنیه و یحیی سنوار"" پیش روی مجاهدان مومن و انقلابی برای شتاب بخشیدن به حرکت ملت ایران و بلکه جهان اسلام در تحقق تمدن نوین اسلامی گشوده‌اند، آورده است: فرزندان ملت شجاع، قدرت‌ساز، قدرتمند و عظیم‌الشأن ایران در حوزه دفاعی، نظامی و امنیتی در متن پیروزی‌ها و پیشرفتهای پی در پی انقلاب اسلامی بویژه دفاع مقدس و پس از آن برغم تهدیدات و تحریم‌های متنوع دشمنان آموخته‌اند با تاسی به الگوهای تاریخ ساز، ماندگار و افتخارآمیزی چون شهید حسن طهرانی‌مقدم چگونه با عبور از سختی‌ها و مرارت‌ها، قدرت موشکی ایران اسلامی را بر اساس ترس و وحشت غربی‌ها و صهیونیستها به قدرت نظامی ایران قوی تبدیل سازند و جهان امروز را هر لحظه در عطش نمایش پرشکوه دیگری از قدرت نمایی ایران و ایرانی قرار دهد که تثبیت کننده ذلت و حقارت دشمنان است. انتهای پیام/"
3198118,مشاور امنیت ملی عراق با سردار قاآنی دیدار کرد,۲۱ آبان ۱۴۰۳ - ۱۶:۲۳,https://newsmedia.tasnimnews.com/Tasnim/Uploaded/Image/1403/08/21/140308211622169931420344.jpg,به گزارش حوزه دفاعیخبرگزاری تسنیم، قاسم الاعرجی مشاور امنیت ملی نخست‌وزیر عراق در ادامه دیدارهای خود با مقام‌های ایرانی، با سردار اسماعیل قاآنی فرمانده نیروی قدس سپاه پاسداران انقلاب اسلامی دیدار و گفت‌وگو کرد. به گزارش تسنیم، وی هم‌چنین با علی‌اکبر احمدیان دبیر شورای‌عالی امنیت ملی و عراقچی وزیر خارجه‌ی کشورمان دیدارهای جداگانه‌ای داشت. انتهای پیام/
3197912,ردپای شهید طهرانی مقدم در دستاوردهای پدافندهوایی و پهپادی,۲۱ آبان ۱۴۰۳ - ۱۶:۲۱,https://newsmedia.tasnimnews.com/Tasnim/Uploaded/Image/1403/08/21/140308211717342931420594.jpg,گروه دفاعیخبرگزاری تسنیم: 21 آبان سال 90 سردار حسن طهرانی مقدم مسئول سازمان جهاد خودکفایی سپاه پاسداران انقلاب اسلامی و پدر صنعت موشکی ایران به‌همراه جمعی از همکاران خود بر اثر انفجار پادگان بیدگنه ملارد به شهادت رسید. پس از شهادت سردار طهرانی مقدم همه او را با دستاوردهای موشکی‌اش شناختند اما یادگارهای وی تنها منحصر به عرصه موشکی نبود و در سایر عرصه‌های هوایی هم رد پای اقدامات این شهید قابل مشاهده است. 21 آبان ماه 1382 شهید طهرانی مقدم مسئولیت جهاد خودکفایی نیروی هوایی سپاه را برعهده می‌گیرد. با حضور شهید طهرانی مقدم در این سازمان علاوه بر پروژه‌های موشکی چند پروژه در حوزه‌های دیگر نیز آغاز می‌شود. نسخه شناسایی بالگرد شاهد 278 یکی از این پروژه‌ها مسلح کردن بالگرد شاهد 278 بود. شهید مقدم در اولین بازدید خود از صنایع شاهد که مسئولیت طراحی و تولید بالگرد را بر عهده داشت،‌ فکر جدیدی ارائه داد. در سال 1374 نمونه مقدماتی این بالگرد طراحی شد و پس از پشت سرگذاشتن انواع آزمایش‌ها به تدریج تکمیل شده و در سال 78 به تولید رسیده بود. اما مشتری بالگرد شاهد 278 که یک بالگرد شناسایی بود در ایران زیاد نبود و همین موضوع عملا صنایع شاهد را با رکود مواجه کرده بود. نمونه اولیه بالگرد شاهد مسلح درست در این زمان سردار طهرانی مقدم ایده مسلح کردن این بالگرد به راکت و تیربار را مطرح می‌کند تا با اندک تغییراتی در ساختار بالگرد، شاهد 278 تبدیل به یک بالگرد مسلح شود. سه ماه پس از این دیدار شهید طهرانی مقدم، اولین نمونه بالگرد تک سرنشین هجومی راهی میدان تست می‌شود و با خروج موفق از این میدان بالگرد شاهد 285 متولد می‌شود. بالگرد شاهد 285 در کنار بالگرد شاهد 278 اما ایده‌های شهید طهرانی مقدم در همینجا متوقف نماند و به سایر حوزه‌های هوایی نیز تسری پیدا کرد. بر خلاف پیشرفت‌هایی که در حوزه موشکی صورت گرفته بود، در حوزه پدافند هوایی کار خاصی نشده بود و همه سامانه‌ از خارج خریداری شده بود و طرح بومی برای ساخت سامانه‌ داخلی در میان نبود. تنها تصویر منتشر شده از سامانه پدافند هوایی بیت المقدس شهید طهرانی مقدم به دنبال یک سامانه پدافندی گسترده و شبکه محور در سراسر کشور با استفاده از فناوری روز بود. یکی از مهندسان نخبه بر همین مبنا ایده‌ ساخت سامانه‌ای را مطرح می‌کند که «بیت المقدس» نام می‌گیرد. این سامانه از بخش‌های مختلفی همچون رادار کشف،‌ رادار رهگیر، سکوی پرتاب موشک و موشک‌های خاصی تشکیل شده بود. سامانه پدافندی سوم خرداد با کیل مارک پهپاد آمریکایی MQ-4 در این سامانه جامع پدافندی وقتی رادار کشف هدف متخاصمی را کشف می‌کرد، ماموریت با توجه به موقعیت هدف به نزدیکترین سامانه پدافندی واگذار می‌شد و با توجه به تعداد و موقعیت هدف، درگیری با آن آغاز می‌شد. اواسط سال 1385 تست پرتابگر سامانه پدافند هوایی بیت المقدس با موفقیت به پایان می‌رسد اما مسیر ارتقا این سامانه با قدرت ادامه پیدا می‌کند تا جایی که چند سال به سامانه پدافند هوایی «سوم خرداد» می‌رسد. یکی دیگر از اقدامات مهم شهید طهرانی مقدم در جهاد خوکفایی نیروی هوافضا، ساخت موتور ونکل برای پهپادهای شاهد 123 بود. اواسط دهه هشتاد یک فروند پهپاد شناسایی هرمس رژیم صهیونیستی در مرزهای غربی کشور به دست رزمندگان سپاه می‌افتد. این پهپاد اسرائیلی که به پرنده ایکس مشهور می‌شود از فناوری بالایی در طراحی بدنه، دوربین و موتور برخودار بود و از همان ابتدا نظر اغلب کارشناسان را به خود جلب کرد. پهپاد شاهد 123 مسئولیت مهندسی معکوس دوربین این پهپاد به صنایع اپتیک اصفهان واگذار می‌شود اما مهمترین قسمت موتور پهپاد بود که مهندسی معکوس آن کاری دشوار و پیچیده بود. اینجا نیز شهید طهرانی مقدم وارد میدان می‌شود و برنامه مهندسی معکوس این موتور را بر عهده می‌گیرد. گروهی از متخصصان جوان برای ساخت این موتور پیشرفته مصمم می‌شوند اما برای مهندسی معکوس آن حداقل به یک موتور دیگر نیاز دارند ولی به دلیل تحریم کسی حاضر نیست آن موتور را به ایران بفرشود. ردیف وسط نمونه‌های مختلف موتور وانکل ساخته شده در ایران شهید طهرانی مقدم از یکی از دوستانش درخواست می‌کند هر طور شده باید دو موتور دیگر تهیه شود. بالاخره موفق می‌شوند با طرف انگلیسی سازنده موتور، قرارداد ببندند و دو موتور را برای انتقال به ایران وارد دُبی کنند. اما در لحظات آخر سرویس‌های جاسوسی دشمن از ماجرا با خبر می‌شوند و تنها یک موتور به ایران منتقل می‌شود و از انتقال موتور دوم جلوگیری بعمل می‌آید.(برگرفته از کتاب مرد ابدی) شهید طهرانی مقدم با ورود موتور جدید بازه زمانی شش ماه‌ای برای ساخت موتور تعیین می‌کند و یک سفر حج هم برای تیم سازنده به عنوان جایزه در نظر می‌گیرد. نمونه اولیه موتور که آماده شد قادر نبود مدت زمانی زیادی کار کند زیرا تسمه موتور از موادی تهیه شده بود که قادر به تحمل دما و فشار بالا نبود. لذا گروه مطالعات جدیدی را برای بدست آوردن ماده جدید ساخت تسمه موتور آغاز می‌کند و بالاخره موفق می‌شود تسمه‌ای را طراحی کند که مانند نمونه خارجی با دوام باشد. به این ترتیب یکی از گلوگاه‌های مهم افزایش مداومت پرواز پهپادهای کشور گشوده شده و راه برای ساخت پهپاد پیشرفته‌تر هموار می‌شود. از آن پس پایگاه‌های آمریکایی در منطقه زیر دید پهپادهای ایرانی قرار گرفتند و این یک دستاورد حیرت انگیز برای نیروهای مسلح بود. همین امر موجب می‌شود صنایع شاهد طی سالهای بعد تبدیل به قطب طراحی و تولید پهپاد در کشور شده و ایران را به یکی از قدرت‌های پهپادی جهان تبدیل کند. انتهای پیام/
3197525,جزئیات حادثه تروریستی سراوان/شهدا از هموطنان اهل سنت,۲۰ آبان ۱۴۰۳ - ۲۲:۴۵,https://newsmedia.tasnimnews.com/Tasnim/Uploaded/Image/1403/07/25/140307251728216631216864.jpg,به گزارش خبرنگار دفاعیخبرگزاری تسنیم، بر اساس اخبار بدست آمده از حادثه تروریستی امروز در منطقه سیرکان  از توابع سراوان، حوالی ساعت 19 یک خودرو پژو 405 با سرنشینان مسلح  اقدام به حمله مسلحانه به یک برجک نگهبانی مرزی می‌کنند. هنگام حمله این تروریست ها به برجک، تعدادی از نیروها مشغول خواندن نماز بودند که طی درگیری بعمل آمده، ابتدا دو نفر و سپس در هنگام ورود به برجک 3 نفر دیگر از نیروهای حافظ امنیت مردم را به شهادت می رسانند. در ادامه، بین اشرار تروریست و نیروهای نظامی تبادل آتش سنگینی شکل گرفته و متواری می شوند که بنا بر آخرین اخبار، همچنان توسط نیروهای نظامی و امنیتی تحت تعقیب قرار گرفته اند. بنا بر این گزارش، هر 5 شهید این حادثه تروریستی از هموطنان اهل سنت بودند و این درحالیست که این گروههای تروریستی شرق کشور ادعای دروغ طرفداری و حمایت از اهل سنت را دارند اما در عمل برای رسیدن به اهداف خود شیعه و سنی، پیر و جوان و زن و بچه را قربانی خواهند کرد. انتهای پیام/
3197319,رئیس ستادکل نیروهای مسلح عربستان با سرلشکر باقری دیدار کرد,۲۰ آبان ۱۴۰۳ - ۱۵:۱۹,https://newsmedia.tasnimnews.com/Tasnim/Uploaded/Image/1403/08/20/1403082015390854731412154.jpg,به گزارش گروه دفاعیخبرگزاری تسنیم، ارتشبد فیاض بن حامد الرویلی رئیس ستادکل نیروهای مسلح عربستان ظهر امروز، یکشنبه، در صدر هیئت بلندپایه‌ای از مقامات نظامی این کشور وارد تهران شد و با حضور در محل ستادکل نیروهای مسلح با سرلشکر محمد باقری رئیس ستادکل نیروهای مسلح جمهوری اسلامی ایران دیدار و گفتگو کرد. توسعه دیپلماسی دفاعی، گسترش همکاری‌های دوجانبه از جمله محورهای اصلی این دیدار محسوب می‌شود.  انتهای پیام/+
3197149,رئیس ستاد کل نیروهای مسلح عربستان امروز به ایران سفر می‌کند,۲۰ آبان ۱۴۰۳ - ۱۲:۲۸,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم، ارتشبد فیاض بن حامد الرویلی ظهر امروز با سفر به تهران و حضور در ستاد کل نیروهای مسلح با سرلشکر محمد باقری رئیس ستاد کل نیروهای مسلح دیدار و گفتگو می‌کند. روابط دوجانبه و مناسبات دفاعی از جمله محورهای گفتگوی رئیس ستاد کل نیروهای مسلح عربستان سعودی با سرلشکر باقری خواهد بود. آذرماه سال گذشته سرلشکر محمد باقری در گفت‌وگوی تلفنی با خالد بن سلمان  وزیر  دفاع عربستان در خصوص تحولات منطقه، ارتقاء سطح همکاری‌های دفاعی نیروهای مسلح دو کشور  و مسائل مهم جهان اسلام گفتگو کردند. انتهای پیام/
3197089,سردار معروفی: باید برای مبارزه با سقط جنین قرارگاه تشکیل دهیم,۲۰ آبان ۱۴۰۳ - ۱۱:۵۰,https://newsmedia.tasnimnews.com/Tasnim/Uploaded/Image/1402/11/04/140211041408428129252314.jpg,به گزارش گروه دفاعیخبرگزاری تسنیم، سردار حسین معروفی معاون هماهنگ‌کننده سازمان بسیج مستضعفین صبح امروز، یکشنبه، در رویداد ملی طرح نفس بسیج جامعه پزشکی که در دانشگاه جامع انقلاب اسلامی برگزار شد، با اشاره به اینکه دشمن‌شناسی بسیار مهم است، اظهار داشت: یکی از زیبا‌ترین اقدامات مؤمنانه جلوگیری از سقط جنین عمدی است که این موضوع را باید به‌طریق اولی جهاد بدانیم؛ البته جهاد هم زمانی محقق می‌شود که از خود عبور کرده باشیم. عرصه جلوگیری از سقط جنین یا طرح «نفس» عرصه جهاد است چون اصل آن مقابله با دشمن است و از بین بردن هدف‌گذاری و جلوگیری از ترفند دشمن برای پیر شدن و تحدید نسل ایران اسلامی است. سردار معروفی افزود: اگر در طرح نفس موفق شویم، می‌توانیم در افزایش جمعیت گامی مهم برداریم؛ لذا باید در همه حوزه‌ها برای تحقق افرایش جمعیت تلاش کنیم؛ اما خطرناک‌ترین موضوع در سقط جنین عمدی، ریختن قبح این عمل است؛ تحقق این موضوع و نشان‌دادن قبح این عمل نیاز به گفتمان‌سازی و فرهنگ‌سازی دارد و این هم تنها وظیفه بسیج و وزارت بهداشت نیست، بلکه هر کس صاحب نفوذ و تربیون است باید در این جهت تلاش کند. وی ادامه داد: بسیج جامعه پزشکی باید تا پایان 1404 تعداد مراکز مشاوره طرح نفس را از 300 مرکز به یک‌هزار مرکز برساند؛ کنار این موضوع باید مراکزی هم که به سقط جنین عمدی کمک می‌کنند با اشراف اطلاعاتی محله‌محور شناسایی شوند و با آن‌ها برخورد قانونی صورت گیرد؛ البته برای انجام این موضوع نیاز به تشکیل قرارگاه است تا وظیفه هر کسی مشخص شود. معاون هماهنگ‌کننده سازمان بسیج اضافه کرد: از سوی دیگر در رابطه با جلوگیری از سقط جنین عمدی، رسانه‌ها و فضای مجازی نیز می‌توانند بسیار کمک کنند؛ علاوه بر رسانه‌ها خیّرین هم می‌توانند نقش مهمی داشته باشند؛ زیرا نجات حتی یک انسان هم کار بسیار بزرگی است. سردار معروفی تأکید کرد: اگر بخواهیم مثل کار فلج اطفال یا مقابله با ویروس کرونا در مبارزه با سقط جنین هم موفق بشویم باید قرارگاه تشکیل بدهیم؛ قرارگاه یعنی همه توان‌ها را بیاوریم و دقیق آنها را مدیریت کنیم. خطرناک‌ترین موضوعی که در حوزه سقط جنین به وجود می‌آید عادی‌سازی کردن این موضوع است، رفع این مسئله عادی‌سازی نیاز به گفتمان‌سازی دارد و مهمترین موضوعی که باید در اولویت قرار بگیرد؛ این است که ما نیاز به فرهنگ‌سازی و گفتمان‌سازی داریم. انتهای پیام/+
3196870,تکذیب عملیات مشترک ایران و پاکستان علیه تروریست‌ها,۲۰ آبان ۱۴۰۳ - ۰۸:۲۳,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیمبه نقل از مرکز ارتباطات ستادکل نیروهای مسلح، گروهک‌های تروریستی وابسته به استکبار که در نقش پیاده‌نظام آمریکا و رژیم صهیونیستی، مرزهای مشترک ایران و پاکستان را صحنه عملیات خرابکارانه خود قرار داده و با ایجاد شرارت و ناامنی، دو سوی مرزهای ایران و پاکستان را جولانگاه اقدامات تروریستی خود کرده بودند، با عملیات نظامی ارتش کشور دوست و برادر، پاکستان مواجه شدند. بر این اساس ارتش پاکستان روز 15 آبان‌ماه در تداوم مقابله با گروهک‌های تروریستی و جریانهای برهم‌زننده امنیت، «رأساً» عملیات مقابله با یک گروهک تروریستی تکفیری را در خاک پاکستان فرماندهی و هدایت کرد که در جریان این عملیات شماری از عناصر و عوامل این گروهک، به هلاکت رسیدند. مرکز ارتباطات ستادکل نیروهای مسلح جمهوری اسلامی ایران، ضمن قدردانی از اقدام مسئولانه ارتش پاکستان در مقابله با تروریستها، امیدوار است با پیگیری و اجرای توافقنامه‌های امنیتی فی‌مابین، شاهد اضمحلال و نابودی گروهک‌های تروریستی و برقراری امنیت و آرامش کامل در مرزهای دو کشور باشد. پیش‌تر برخی رسانه‌های داخلی به نقل از منابع خبری خارجی مدعی عملیات مشترک ایران و پاکستان علیه یک گروهک تروریستی در خاک آن کشور شده بودند، که این ادعا مورد تأیید نمی‌باشد. انتهای پیام/+
3195877,۴ تروریست در سیستان و بلوچستان توسط سپاه به هلاکت رسیدند,۱۸ آبان ۱۴۰۳ - ۱۲:۰۷,https://newsmedia.tasnimnews.com/Tasnim/Uploaded/Image/1399/11/24/1399112412060597622229944.jpg,به گزارش گروه دفاعیخبرگزاری تسنیم، سردار احمد شفائی سخنگوی رزمایش عملیاتی شهدای امنیت قرارگاه قدس نیروی زمینی سپاه در جنوب شرق کشور، اظهار داشت: در ادامه اجرای رزمایش عملیاتی شهدای امنیت قرارگاه قدس نیروی زمینی سپاه در استان سیستان و بلوچستان در مواجهه با تروریست‌های مزدور استکبار جهانی در منطقه عمومی شهرستان راسک، تعداد 4 نفر از تروریستها به هلاکت رسیدند. وی افزود: در این عملیات موفق یک خودرو و مقدار قابل توجهی سلاح و مهمات کشف و ضبط گردید و کماکان تلاشها برای تعقیب و انهدام باقی مانده این گروه ترویستی ادامه دارد.  شفائی تصریح کرد: همچنین در این عملیات یک نفر از رزمندگان اسلام به درجه رفیع شهادت نائل گشت. گفتنی استاخبارتکمیلی متعاقبا اطلاع رسانی خواهد شد. انتهای پیام/
3195856,ورود ارتش به ۱۴ حوزه فناوری‌های روز و کسب دستاورد,۱۸ آبان ۱۴۰۳ - ۱۱:۳۲,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم، امیر دریادار حبیب الله سیاری رئیس ستاد و معاون هماهنگ کننده ارتش در جمع تعدادی از دانشجویان نخبه مقاطع کارشناسی ارشد و دکتری دانشگاه امام صادق (ع) گفت: این موضوع که شما جوانان انقلابی و تحصیل کرده، انگیزه و دغدغه پیشرفت و سازندگی کشور عزیزمان ایران را دارید بسیار برای بنده ارزشمند است. وی افزود: ارتباط با شرکت‌های دانش بنیان، مراکز علم و فناوری و دانشگاه های برتر کشور به منظور بهره گیری از ظرفیت جوانان نخبه برای پیشرفت کشور ضروری است. رئیس ستاد ارتش با اشاره به اهمیت برنامه ریزی و توجه به شاخص های ارزیابی عملکرد مدیران و مسئولان تاکید کرد: بایستی به چشم اندازهای توسعه کشور که در اسناد بالادستی به آن تصریح شده است توجه ویژه داشت و در صورت عدم اجرای کامل آنها در خصوص ارزیابی عملکرد مدیران و مسئولان و آسیب شناسی فعالیت‌های آنها اقدام کرد. معاون هماهنگ کننده ارتش با اشاره به اهمیت تربیت حکمرانان رده میانی به منظور اداره و توسعه کشور افزود: همانطور که رهبر معظم انقلاب و فرماندهی کل قوا(مدظله العالی) در بیانات خود تاکید داشتند تربیت و آموزش مدیران متخصص و با دانش برای پیشرفت و ترقی کشور بسیار اهمیت دارد؛ مدیری که خوب تصمیم گیری کند و محیط داخلی، خارجی و فرصت ها و تهدید ها را خوب بشناسد و به بهترین نحو اقدام کند. سیاری با توصیه به دانشجویان نخبه حاضر در جلسه مبنی بر بهره مندی از دانش های روز و تجربیات موفق گفت: کسب دانش روز و بهره مندی از تجربیات موفق مدیران و مسئولان در عرصه‌های مختلف می‌تواند شما را برای حضور در جایگاه‌ها و رده‌های میانی حکمرانی در کشور به منظور ساختن آینده‌ای مطلوب و در شان انقلاب اسلامی، آماده کند چنانکه در ارتش به این مهم توجه ویژه‌ای شده است. وی با تبیین ضرورت همکاری و تعامل با شرکت‌های دانش بنیان و پارک‌های علم و فناوری افزود: در ارتش و بویژه در نیروی دریایی ارتباط گسترده‌ای با شرکت‌های دانش بنیان و مراکز علم و فناوری برقرار شده است و در نتیجه شاهد ساخت و بومی سازی ناوشکن‌ها و زیردریایی‌هایی شده‌ایم که از فناوری و علم روز دنیا برخوردار هستند. سیاری با اشاره به توجه ویژه ارتش به فناوری‌های روز و شالوده شکن اظهار داشت: ما در ارتش جمهوری اسلامی ایران در 14 حوزه در خصوص فناوری‌های شالوده شکن ورود داشته و دستاوردهای بسیار قابل توجه‌ای کسب کرده‌ایم و هم اکنون آمادگی داریم در قالب طرح‌های مشترک با شما جوانان نخبه دانشگاهی همکاری و تعامل کنیم. انتهای پیام/
3195836,سردار موسوی: پایگاه‌ها‌ی ‌موشکی را در عمق کشور توسعه دادیم,۱۸ آبان ۱۴۰۳ - ۱۱:۰۲,https://newsmedia.tasnimnews.com/Tasnim/Uploaded/Image/1403/08/18/1403081812243238331396184.jpg,به گزارشخبرگزاری تسنیماز ری، سیزدهمین سالگرد شهادت پدر موشکی ایران، سردار شهید حسن طهرانی مقدم صبح امروز در قطعه شهدای بهشت‌زهرا (س) با حضور همرزم شهید سردار سید مجید موسوی جانشین فرمانده نیروی هوافضای سپاه، حمیدرضا مقدم‌فر، مشاور رسانه‌ای فرمانده کل سپاه، محمد تاجیک مدیرعامل بهشت‌زهرا (س) و جمعی از مردم شهید پرور برگزار شد. توسل همیشگی شهید طهرانی مقدم به حضرت زینب (س) سردار سید مجید موسوی صبح امروز در سالگرد شهادت شهید طهرانی مقدم ضمن گرامیداشت یاد و خاطره شهدا با اشاره به خدمات و اقدامات این شهید دانشمند اظهار داشت: چهل سال پیش در چنین ایامی به‌عنوان تیم همراه شهید طهرانی مقدم برای دوره آموزشی موشکی در سوریه بودیم و توفیق داشتیم که هر شب جمعه در مرقد مطهر حضرت زینب (س) باشیم و از ایشان مدد می‌گرفتیم و آرامش روحی را در شرایط آن دوران برای خود حاصل می‌کردیم. وی افزود: برکت وجودی آن شهید بزرگوار و خاطراتی که از این سفر معنوی در کنار فعالیت آموزشی داشتیم، موجب شد که اولین موضع پرتاب موشکی در کشور برای اجرای عملیات موشکی علیه رژیم بعثی عراق به نام حضرت زینب (س) رقم بخورد و در ادامه نیز همان عملیات موشکی با رمز حضرت زینب (س) اجرایی شد. جانشین فرمانده نیروی هوافضای سپاه در ادامه گفت: همواره خود را متوسل به اهل‌بیت (ع) می‌دانستیم و نام بزرگوار حضرت زینب در ذهن شهید طهرانی مقدم به‌گونه‌ای ثبت شده بود که در زندگی شخصی نیز از آن استفاده کرد. سردار موسوی تصریح کرد: امیدواریم که بتوانیم این مسیر نورانی را با توسل به ائمه ادامه دهیم. جنایت‌های بی‌حد ‌رژیم صهیونیستی در غزه وی با اشاره به عملیات طوفان الاقصی ادامه داد: تقریباً 13 ماه از عملیات طوفان الاقصی و اقدام شجاعانه رزمندگان فلسطینی در سرزمین غزه می‌گذرد و شاهد جنایت‌های بی‌حدوحصر رژیم صهیونیستی هستیم که کشتار مردم، نسل‌کشی و اقدامات مخربی که حدوحصری ندارد را اجرایی کرده است. جانشین فرمانده نیروی هوافضای سپاه گفت: در خلال این دوره شاهد اتفاقات شگرفی بودیم که شاید اگر قبل از این مقطع زمانی ‌قصد تحلیل تاریخ را داشتند، هیچ‌گاه نمی‌توانستند وقایع، روندها و رخدادها را این‌گونه تحلیل کنند. سردار موسوی افزود: اتفاقات به‌نوعی در مسیر قرار گرفته و اتفاق می‌افتد که در خارج از برآوردهای ذهنی و سناریوهایی است که معمولاً طراحان نظامی یا مقامات سیاسی انجام می‌دهند. پاسخ به شرارت‌های رژیم صهیونیستی در وعده صادق 1 وی بیان کرد: در میان این وقایع مهم دو اتفاق برای ما بسیار حائز اهمیت است که شامل عملیات وعده صادق 1 با اجرای عملیات موشکی و پهپادی به‌صورت ترکیبی در فروردین‌ماه سال 1403 است و نیز در ادامه و در پاسخ به شرارت‌های رژیم صهیونیستی در دهم مهرماه 1403 که عملیات اختصاصاً موشکی بود. سردار موسوی اظهار داشت: این اتفاق بزرگ که واقعه‌ای تاریخی و اتفاقی بی‌بدیل بود و شاید طی سنوات گذشته چنین عملیاتی چه به لحاظ وسعت چه به لحاظ حجم آتش چه به لحاظ نوع طرح‌ریزی و اثرات آن در هیچ جای دنیا ثبت نشده است. تغییر موازنه به‌کارگیری سلاح از مبدأ کشور جانشین فرمانده نیروی هوافضای سپاه با تأکید بر اینکه عملیات وعده صادق قابل‌توجه بود، اظهار داشت: این عملیات به لحاظ تغییر موازنه به‌کارگیری سلاح از مبدأ کشور یک‌فصل جدیدی را ایجاد کرد، ‌فی‌الواقع در کلام رهبر معظم انقلاب خصوصاً در ارتباط با عملیات وعده صادقی 1 تاریخ را باید بین قبل و بعد از این عملیات ثبت کرد اما یک اتفاق جذاب و زیبا در این فضا شکل گرفت که بعد از اجرای هر دو عملیات موفق و غرورآفرین وعده صادق و دراثنای آن ما شاهد حضور مردم قدرشناس بر سر مزار شهید مقدم بودیم. در همه صحنه‌های مختلف آزموده‌ایم سردار موسوی ابراز داشت: مردم شهید‌پرور بدون هیچ ملاحظه‌ای در ساعات پایانی شب، تصمیم گرفتند که در بهشت‌زهرا (س) حضور یابند و در آن ساعات خلوت و تاریکی به این شهید بزرگوار ادای احترام کنند. وی تصریح کرد: چه چیزی و چه ملاحظاتی باعث شد که مردم ما این‌گونه عمل کنند، البته شکر خدا ما مردم را در همه عرصه‌های مختلف و در همه صحنه‌های مختلف آزموده‌ایم و مردم ما ارزش‌های نهفته در جامعه اسلامی و انقلابی رو نشان دادند اما در چنین بزنگاه‌هایی چنین رفتاری معنا و مفهوم‌های خاص خودش را دارد. جانشین فرمانده نیروی هوافضای سپاه در ادامه اظهار داشت: در شب عملیات تصاویر و محتواهای متنی در فضای مجازی به‌سرعت و با یک حجم زیادی با یاد و خاطره شهید طهرانی مقدم نشر پیدا کرد که گویای یک اصل است و بایست به این توجه کنیم‌. مردم به شهید مقدم نمره 100 و نمره بالا دادند وی ادامه داد: مردم کاملاً بر صحنه اشراف دارند و ‌آنچه در تاریخ می‌گذرد را تحلیل ذهنی می‌کنند و اعمال و رفتار ما همه مسئولین و همه‌کسانی که خودشان را به‌عنوان خادم ملت می‌شناسند را تحلیل و ارزیابی می‌کنند لذا مهم است که چگونه عمل چگونه فکر می‌کنیم. سردار موسوی افزود: این اتفاق از اتفاقاتی است که برای ما درس‌آموز است و باید دید که چه عاملی و چه عواملی باعث شد که مردم این‌گونه عمل کنند‌. وی تأکید کرد: مردم به آنچه شهید مقدم فکر کرد و نسبت به او عمل کرد و به عمل صحیح و انقلابی نمره 100 و نمره بالا دادند لذا اقتضا می‌کرد که ادای احترام کنند. شهید مقدم را صاحب نظریه قدرت موشکی می‌دانیم وی ادامه داد: ما شهید مقدم را به لحاظ فکری صاحب نظریه قدرت موشکی می‌دانیم و شخصیتی است که برای ایجاد قدرت موشکی تمام وجود و تمام سرمایه ذهنی و جسمی خودش را گذاشت و هزینه آخرش از دست دادن آن شهید است. جانشین فرمانده نیروی هوافضای سپاه اظهار داشت: شهید نسبت به آنچه لازم بود بتواند یک چنین نظریه‌ای را پیاده‌سازی بکند، یک باور فکری عمیق داشت و وضعیت کشور را از جهات مختلف ارزیابی کرده بود و ظرفیت‌ها و مقدورات کشور را کاملاً می‌شناخت و نسبت به تهدیدها وقوف داشت و دشمن‌ها را درست می‌شناخت. نگاه شهید طهرانی‌مقدم این بود که باید به سلاح‌های دور‌برد‌تر برسیم سردار موسوی ادامه داد: اگر در شرایط جنگی 8 ساله دفاع مقدس بودیم، نگاه صرفاً به رژیم بعثی عراق به‌عنوان تهدید نبود که او را به جلو ببرد؛ بلکه نگاهی وسیع و بلند داشت و نگاهش این بود که باید به سلاح‌های دور‌برد‌تر برسیم، همچنین در شرایطی که برای به‌کارگیری سلاح‌های موشکی محدودیت داشت، نگاهش این بود که بایست ظرفیت‌های صنعتی ‌شکل بگیرد. وی گفت: شهید طهرانی مقدم نسبت به دشمن کاملاً آشنایی داشت و صحنه نبرد را خوب می‌شناخت با اینکه شروع خدماتش در جبهه و رزمندگی به‌عنوان تکاور، فرمانده ادوات، فرمانده توپخانه و در ادامه فرمانده موشکی بود اما به‌عنوان یک تئوریسین نظامی به آنچه باید در آن جایگاه قرار گیریم نگاه بهتری داشت. شهید طهرانی مقدم ‌بازدارندگی را در رسیدن به قدرت موشکی تفسیر می‌کرد جانشین فرمانده نیروی هوافضای سپاه در ادامه خاطرنشان کرد: شهید مقدم هندسه قدرت جهانی را خوب می‌شناخت و مفهوم قدرت را به‌خوبی درک می‌کرد و نسبت به آنچه بایست برای بازدارندگی و مقابله با تهدیدها کسب کنیم، ذهنیت داشت و اندیشه او به‌اندازه‌ای عمیق بود که همه مسائل را در کنار فعالیت‌های رزمی خود و اشتغالات عملیاتی خود در نظر می‌گرفت و برای آن‌ها وقت می‌گذاشت. وی تصریح کرد: شهید طهرانی مقدم به لحاظ نظری واجد تئوری نظریه قدرت موشکی بود و بازدارندگی را در رسیدن به این قدرت تفسیر می‌کرد و مقابله با تهدیدات را در پیرامون کشور و منطقه را در این نظریه می‌دید. قدرتمند کردن جبهه مقاومت با سلاح‌‌ سبک در نظر شهید مقدم نبود ‌جانشین فرمانده نیروی هوافضای سپاه اظهار داشت: قدرتمند کردن جبهه مقاومت را با این ملاحظه می‌دید و اساساً فرض اینکه ما بخواهیم با سلاح‌های سبک جبهه مقاومت را تقویت کنیم در نظر او نبود و در ادامه برای رسیدن به این قدرت و پیاده‌سازی این نظریه خود تلاش کرد و مشابه خیلی از اندیشمندان نبود که نظریه را صادر و خود را کنار بکشد. سردار موسوی افزود: در شرایطی که کشور در تأمین حتی گلوله توپ و فشنگ کلاش که به‌عنوان ابزار معمولی و سنتی در جنگ به کار می‌رفت، محدودیت داشت، این شهید بزرگوار تلاش کرد که صنعت موشکی شکل بگیرد و ما در همان دوران دفاع مقدس دو صنعت موشکی معتبر را برای تولید موشک‌های سوخت مایع و سوخت جامد شاهد بودیم که به همت و با هدایت و ابراز نیاز شهید طهرانی مقدم به این ضرورت شکل گرفت. ایجاد پایگاه‌های گسترده موشکی در جغرافیای کشور وی تأکید کرد: ظرفیت‌هایی که می‌توانست در کنار این صنعت ظرفیت عملیاتی ایجاد کند را پای‌کار آورد زیرا که در پایان جنگ بسیاری از فرماندهان به اشتغالات دیگری ازجمله در عرصه‌های سازندگی یا ارتقای سطح علمی پرداختند اما شهید مقدم دوران پس از جنگ را دوران استراحت ندید و تلاشش منجر به توسعه سازمان رزمی و تشکیل یگان‌های جدید موشکی و ایجاد پایگاه‌های گسترده در جغرافیای کشور که محدود به جغرافیای غرب یا جنوب کشور نمی‌شد و این یگان‌ها تا عمق کشور توسعه پیدا کرد. جانشین فرمانده نیروی هوافضای سپاه با اشاره به وعده صادق تصریح کرد: در هنگام اجرای عملیات وعده صادق بسیاری از مردم در استان‌های غرب کشور ما شاهد موشک‌باران رژیم صهیونیستی بودند که این دستاورد نگرش شهید مقدم و اقداماتش در پیاده‌سازی طرح آمایش قدرت موشکی است‌ که همه سرزمین ایران باید امن و محل به‌کارگیری قدرت باشد. شهید طهرانی‌مقدم هیچ بن‌بستی نداشت وی ادامه داد: شهید طهرانی‌مقدم در این عرصه تلاش وسیعی را در دستور کار خود قرار داد و ظرفیت موسعی شکل گرفت و در کنار این اتفاقات از همه ظرفیت‌های مدیریتی کشور برای حمایت از این کار و عملی‌سازی این نظریه استفاده کرد. سردار موسوی گفت: شهید طهرانی‌مقدم در برقراری ارتباط و تعامل بسیار کارآمد بود و به‌گونه‌ای اقدام می‌کرد که در تأمین نیازها و پشتیبانی‌های مورد نیاز مجموعه هیچ بن‌بستی وجود نداشت و تلاش می‌کرد تا از مسیر مناسب امکانات را دریافت کند. سوخت اختصاصی شهید مقدم همچنان در مجموعه یادآوری می‌شود وی تأکید کرد: وقتی شهید بزرگوار متوجه شد که سپاه و نیروهای مسلح امکان تأمین نیازها را ندارد در مکاتباتی با رهبر معظم انقلاب برای اجرای برنامه‌ها از پشتیبانی مستمر مالی و تدارکاتی برخوردار شد. جانشین فرمانده نیروی هوافضای سپاه ابراز داشت: تلاش او در عرصه‌های دانشی و تحقیقاتی حدوحصری نداشت و به‌عنوان کسی که باید در این عرصه کار کند و به‌عنوان محقق رشد کرد و در حوزه‌هایی وارد شد که قابل پیش‌بینی نبود. وی بیان کرد: سوخت اختصاصی شهید مقدم همچنان در مجموعه یادآوری می‌شود و مورد بهره‌برداری قرار می‌گیرد، ترکیب این سوخت به نام آن شهید نام‌گذاری شده است. شهید طهرانی‌مقدم استاد به‌کارگیری و استفاده از جوانان و نخبگان بود جانشین فرمانده نیروی هوافضای سپاه تصریح کرد: در عرصه‌های نوآوری تجهیزاتی و رسیدن به سیستم سلاح‌های برتر و ویژه صاحب سبک و نظریه‌پرداز بود و ظرفیت‌ها را از تمامی حوزه‌ها به کار می‌گرفت. وی ادامه داد: ورود این شهید بزرگوار به عرصه ورزش با هدف استفاده از ظرفیت‌ها صورت گرفت تا با استفاده از ظرفیت و امکانات باشگاه برای رشد و توسعه مجموعه موشکی بهره ببرد. سردار موسوی در شرح خصوصیات شهید طهرانی مقدم گفت: این شهید بزرگوار استاد به‌کارگیری و استفاده از جوانان و نخبگان بود و در واقع همه استعدادها را می‌شناخت و در حد توان خود از آن استفاده می‌کرد، لذا ما توفیق داشتیم که سازمانی جوان، پویا و فعال و با انگیزه داشته باشیم که متأثر از نگاه شهید مقدم بود. گمنامی شهید مقدم تا زمان شهادتش ادامه داشت وی تأکید کرد: ما در عرصه فکری و نظری شاهد عملکرد بسیار مثبت هستیم که نتیجه و محصول آنچه شهید مقدم عمل کرد در عملیات وعده صادق نظاره شد. وی ادامه داد: گمنامی شهید مقدم تا زمان شهادتش ادامه داشت و مسیر خود را بر مبنای این برداشت اعتقادی از برکت فعالیت‌ها برای هدیه کردن به درگاه الهی در دستور کار قرار داده بود. سردار موسوی با اشاره به اینکه در کنار او بودن افتخار بود و در جمع او بودند مستلزم شایستگی بود، بیان کرد: ما در دوره ایشان توفیقاتی داشتیم که علیه جریانات مسلح و منافقین سلاح‌های خود را به کار بگیریم، اما هیچ‌گاه شهید مقدم توقعی از به‌کارگیری این تجهیزات نداشت و موفقیت‌هایی که در آزمایش‌های موشکی و رسیدن به سلاح‌های جدید حاصل می‌شد، هیچ‌گاه این انتظار را ایجاد نکرده بود که ما به ازایی برای آن درخواست کند. امیدواریم وعده صادق به اعداد عملیات‌های دفاع مقدس برسد وی تصریح کرد: امیدوار به لطف الهی هستیم زیرا که اگر این راه 40 ساله را بااقتدار پیش آ‌مدیم و هرروز بهتر از گذشته بودیم، حتماً برای ادامه این راه هم نصرت الهی را نیاز داریم و خداوند یاری‌گر ما خواهد بود. جانشین فرمانده نیروی هوافضای سپاه در پایان خاطرنشان کرد: پیروزی جبهه مقاومت قطعی است ولی برای پیروزی باید زحمت کشید، خون داد و تلاش کرد؛ امیدواریم وعده صادق به اعداد عملیات‌های دفاع مقدس برسد و در کنار این موفقیت‌ها شاهد نابودی رژیم صهیونیستی باشیم، اما همه‌ ما باید بدانیم که مدیون شهدا هستیم لذا باید کنه به هر شکل و هر طریقی که میسر است، دائماً این قدرشناسی ادامه پیدا کند. انتهای پیام/.
3195821,سالگرد شهادت شهید طهرانی‌مقدم؛ پدر موشکی ایران,۱۸ آبان ۱۴۰۳ - ۱۰:۳۹,https://newsmedia.tasnimnews.com/Tasnim/Uploaded/Image/1403/08/18/1403081812243377431396184.jpg,به گزارشخبرگزاری تسنیماز تهران، سیزدهمین سالگرد شهادت پدر موشکی ایران، سردار شهید حسن طهرانی مقدم صبح امروز در قطعه شهدای بهشت زهرا (س) با حضور همرزم شهید سردار سید مجید موسوی جانشین فرمانده نیروی هوافضای سپاه، حمیدرضا مقدم‌فر، مشاور رسانه‌ای فرمانده کل سپاه، محمد تاجیک مدیرعامل بهشت زهرا (س) و جمعی از مردم شهیدپرور برگزار شد. در بخش نخست این مراسم احمد بابایی به شعرخوانی پرداخت. . صدق الله به هر آیه علی می‌بینموقت رسوایی و شرم خلفای بدلیست‌ هر طرف می‌نگرم وقت تماشای علی ا‌ستوسط معرکه بی حد و عددی یا حیدر ‌ وسط معرکه بی‌حد و ادب یا رجز شیعه زهراست مدد یا حیدرای خوش آن راه که با عشق علی سر شده است هرچه مقبول اگر گشته به حیدر شده استبه علم نشرح حق شارح صدر است علی روز وصل است علی و شب قدر است علیاوج پرواز علی موج تماشاست علی صاحب تیغ دو دم قبله زهراست علیخالق صبر علی خالق لبخند علی ابولیتام علی شیر خداوند صدق اللهدر این عشق شناور بودیم ما که عمری سر سفره حیدر بودیمنه که یک عمر ‌همه درد دم مست علی‌ در ادامه این مراسم گروه سرود نور دانش در سیزدهمین سالگرد شهادت سردار طهرانی‌مقدم ‌سرود شیدای دانایی را اجرا کردند. . عملیات‌ «وعده صادق 2» یک واقعه تاریخی بی‌بدیل بود سردار سید مجید موسوی، جانشین فرمانده نیروی هوافضای سپاه در بخش دیگری از این مراسم ‌اظهار داشت: 13 ماه از عملیات طوفان‌الاقصی و اقدام شجاعانه رزمندگان فلسطینی در سرزمین غزه می گذرد و در ادامه ما شاهد جنایت‌های بی حد و حصر رژیم صهیون هستیم. ‌وی افزود: در خلال این دوره شاهد اتفاقات شگرفتی بودیم. اتفاقاتی که در این مسیر قرار گرفته خارج از برآوردهای ذهنی است که معمولا این طرح‌ها را نظامیان و یا مقامات سیاسی انجام می‌دهند. جانشین فرمانده نیروی هوافضای سپاه تصریح کرد: در میان این وقایع مهم دو اتفاق برای ما بسیار حائز اهمیت است. عملیات وعده صادق یک با اجرای عملیات موشکی و پهپادی به صورت ترکیبی در فروردین ماه انجام شد و در ادامه پاسخ به شرارت‌های صهیونیستها در دهم مهرماه امسال عملیات وعده صادق را دیدم که اختصاصاً موشکی بود که یک واقعه تاریخی و بی‌بدیل است. . وی ادامه داد: ایران با تغییر موازنه و به‌کارگیری سلاح از مبدأ کشور یک فصل جدیدی را آغاز کرد و در این دو عملیات از ظرفیت کامل خودش برای پاسخ‌گویی به شرارت دشمن استفاده کرد و در کلام حضرت آقا تاریخ را باید به قبل و بعد از این عملیات ثبت کرد. سردار موسوی با بیان اینکه ما شهید طهرانی‌مقدم را به لحاظ فکری صاحب نظری قدرت موشکی می‌دانیم، ادامه داد: ‌شخصیتی است که برای ایجاد قدرت موشکی تمام وجود، سرمایه ذهنی و جسمی خود را گذاشت و هزینه آخر این شهید شهادت او بود. ‌وی خانطرنشان کرد: شهید طهرانی‌مقدم نسبت به اینکه همچنین نظریه را پیاده‌سازی کند یک باور فکری عمیق داشت. وضعیت کشور را از جهات مختلف ارزیابی کرده بود و ظرفیت‌ها و مقدورات کشور را کاملاً می‌شناخت و نگاه وسیع و بلندی داشت. . جانشین فرمانده نیروی هوافضای سپاه تاکید کرد: شهید طهرانی‌مقدم در شرایطی که برای به‌کارگیری سلاح‌های موشکی محدودیت داشت نگاه بر این داشت که ظرفیت‌های صنعتی شکل بگیرد. نسبت به دشمن کاملاً آشنایی داشت و صحنه نبرد را خوب می‌شناخت. وی گفت: شهید طهرانی‌مقدم هندسه قدرت جهانی را خوب می‌شناخت و مفهوم قدرت را درک کرده بود و نسبت به آنچه که برای بازدارندگی و مقابله با تهدیدها به آن برسیم ذهنیت داشت و اندیشه‌اش به اندازه‌ای عمیق بود که همه مسائل در کنار فعالیت‌های رزمی خودش غفلت از آنها نمی‌کرد. در پایان این مراسم مرتضی خلیلی به مرثیه‌خوانی در رثای شهدا پرداخت. . انتهای پیام/
3195691,مراسم شهید طهرانی/رونمایی از کتاب سه جلدی «مرد ابدی»,۱۷ آبان ۱۴۰۳ - ۱۹:۰۵,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,"به گزارش خبرنگار دفاعیخبرگزاری تسنیم، مراسم بزرگداشت سیزدهمین سالگرد سرلشکر شهید حسن طهرانی مقدم شامگاه امروز در مجموعه ایوان شمس برگزار شد.در این مراسم سردار مقدم فر مشاور رسانه ای فرمانده کل سپاه، سردار احمد حق طلب فرمانده سپاه حفاظت هسته‌ای، محسن رفیق دوست وزیر سپاه در دوران دفاع مقدس و‌ جمعی کثیری از مردم و علاقمندان این شهید حضور داشتند. سردار حمیدرضا مقدم فر مشاور رسانه ای کل سپاه در این مراسم طی سخنانی اظهار داشت: برگزاری این جلسات به منظور تکریم و‌بزرگداشت شهید طهرانی مقدم است که همه محور‌ مقاومت و‌مسلمانان مدیون زحمات ایشان هستند.وی افزود: ما امروز  نیاز به شناخت و آگاهی و معرفت به شخصیت حاج حسن داریم و جامعه این اسوه و الگو را نیاز به شناختن دارد. گاهی به خاطر اینکه مدیریت‌های ما انقلابی و جهادی نیست کارها متوقف و حرکتها کند می‌شود.مقدم فر ادامه داد: خداوند نعمت را بر کشور ما تمام کرده است اما گاهی چون مدیریتی از جنش مدیریت مومنانه و جهادی نداریم کارها با کندی پیش می رود؛ لذا شناخت فردی مانند شهید طهرانی‌مقدم که توانسته کار بزرگی مانند موشکی انجام دهد لازم است. مشاور فرمانده کل سپاه تصریح کرد:  امروز در صنعت خودرو چه واماندگی‌هایی داریم. در برخی موضوع‌ها در عرصه‌ مدیریتی باید مدیریت حاج حسن را شناخت و با سبک زندگی این شهید آشنا شد،جامعه ما امروز نیاز به حاج حسن‌ها دارد. قبل از اینکه ابزار و امکانات و تجهیزات نیاز داشته باشیم به شناخت این الگوها نیاز داریم.مقدم فر با تاکید بر اینکه امروز جامعه ما به شناخت الگوهایی مانند شهید حاج قاسم سلیمانی و سردار طهرانی مقدم نیازمند است گفت: امروز ثمرات کار شهید مقدم بیش از گذشته نمایان شده است و ما برای همیشه به الگویی مانند این شهید نیازمند هستیم.  . مقدم‌فر:جامعه نیازمند شناخت شهید ""طهرانی مقدم"" است  پدر موشکی ایران نماد توحید و توکل حقیقی است حجت الاسلام والمسلمین محسن عباسی ولدی، دوست و همراه نزدیک پدر موشکی ایران در این مراسم گفت : کلید شخصیت شهید طهرانی مقدم «توحید» اوست که در هر مرحله زندگی او جریان داشته است؛ از  کوهنوردی تا آزمایش‌های موشکی، توحید را در سیره او می‌توان به وضوح مشاهده کرد. زیرا او سلطان توحید در کشور ماست.به عنوان یک طلبه در مباحث تفسیر و کلام خواندم و آموزش دادم، دنبال مجسمه توحید می‌گشتم تا به افراد معرفی کنم؛ این شخصیت کسی جز «شهید طهرانی مقدم» نبود. وی تصریح کرد: صفر بودن امکانات مانع از تلاش شبانه‌روزی پدر موشکی ایران نشد. زیرا او توحید را در میدان جنگ و میدان موشکی آورد و مصداق عملی «حسبی الله و نعم الوکیل» شد.نوجوانان و جوانان ما باید در تمام عرصه‌های علمی و فرهنگی پای درس حاج حسن طهرانی مقدم بنشینند، زیرا درس او خلأیی را پر می‌کند که عامل موفقیت در تمام حوزه‌هاست. وی افزود: تمام زندگی پدر موشکی ایران نمایش این درس بود که جز خدا کسی تو را کمک نخواهد کرد. او به ما یاد داد که در اوج موفقیت‌ها، همه الطاف از سوی خداست.قوی بودن توحید حاج حسن به دلیل قدرت ولایت او بود. او دلباخته اهل بیت به خصوص حضرت زهرا(س) بود و به ما یاد داد توکل و توحید به معنی تنبلی نیست.  .  راه شهدای خط مقاومت را تا شهادت ادامه می‌دهیم فرزند شهید حاج ابراهیم عقیل در این مراسم گفت: راه تمام شهدا و از جمله پدرم را ادامه خواهیم داد هرچند هزینه زیاد باشد، حتی اگر در این راه به شهادت برسیم.فرزند شهید حاج ابراهیم عقیل ،از فرماندهان ارشد حزب‌الله لبنان افزود: ما در مراسم گرامیداشت شهید طهرانی مقدم هستیم اما روح بزرگ او در همه میدان‌ها حضور دارد.راه تمام شهدا و از جمله پدرم را ادامه خواهیم داد هرچند هزینه زیاد باشد، حتی اگر در این راه به شهادت برسیم. طهرانچی: فناوری‌های شهید طهرانی‌مقدم کشور را توانمند کرد محمدمهدی طهرانچی،رئیس دانشگاه آزاد در سیزدهمین سالگرد شهادت سرلشکر حسن طهرانی‌مقدم گفت: شهید طهرانی‌مقدم دانشمند برجسته‌ای بود که توانست سنت کسب علم و فناوری را در کشور بنا بگذارد. وی افزود: شهید طهرانی‌مقدم  مدیر پروژه نبود بلکه خالق دستیابی دانشمندان ما به فناوری روش‌مند و نظام‌مند بود و  و نتیجه آن در وعده صادق یک و دو دیده شد. وی تصریح کرد: شهید طهرانی‌مقدم به حق دانشمند برجسته است نه اینکه عنوان دکتر و سلسله مراتب دانشی را طی کرد. سلسله مراتب کسب فناوری را در این کشور بنا گذاشت.فناوری‌های دیگری در این کشور خلق شد و این فناوری‌های در حقیقت کشور را صاحب توان کرد و اینجا ما باید به این فرمایش حضرت آقا ایمان بیاوریم که به حق او دانشمند برجسته و پایه‌گذار خلق فناوری در نظام علم و فناوری کشور بود. به گزارشخبرگزاری تسنیم، در ادامه این مراسم تقدیر از همسر شهید طهرانی‌مقدم با پرچم حرم سیدالشهدا (ع) صورت گرفت.  . در ادامه این مراسم مهمانان حاضر با نوه‌های شهید طهرانی مقدم عکس یادگاری گرفتند.  .  زاکانی: شهید طهرانی‌مقدم نماد بندگی و عبادت بود شهردار تهران در سیزدهمین سالگرد شهادت سرلشکر حسن طهرانی‌مقدم عنوان کرد: ما در یک جنگ واقعی به سر می‌بریم و در حال حاضر در متن جنگ هستیم و کسی نمی‌تواند کتمان کند که سرمنشأ این جنگ نظام سلطه به رهبری آمریکاست.داستان ایران و آمریکا از ده‌ها سال پیش شروع شده و در کودتای سال 1331 او پیروز شد و رژیم ستم‌شاهی را بر ما تحمیل کرد اما با انقلاب اسلامی ورق برگشت و از سال 57 به بعد شکست و سرافکندگی آمریکا رقم خورد.در دهه 70 که تلاش آمریکا برای جدایی بین حاکمیت و مسئولین بود به بار ننشست و در سال 88 کوشش آمریکا برای اینکه مردم را در مقابل حاکمیت قرار دهد اما به نتیجه نرسید و نظام روز به روز رشد کرد و روی پای خودش ایستاد و در حال حاضر در نقطه والایی قرار دارد. زاکانی گفت: نظام سلطه به رهبری آمریکا پیگیری ذلت و خواری همه مسلمین و ایران اسلامی بودند اما امروز آن خواسته برعکس شده و شرایط جدیدی در منطقه رقم خورده است.موضوع ایران و آمریکا یک موضوع عمیقی است که ریشه در استکبار دارد.آمریکا و قدرت سرطانی اسرائیل همه چیز را خودشان می‌بینند و حقی برای کودکان قائل نیست. هیچ حریمی را قائل نیستند حتی به کشتار ده‌ها هزار انسان منتهی شود. وی افزود: ما در حوزه هسته‌ای یک پیامی داشتیم پیام بهره‌مندی از این موهبت الهی که بر پایه دانش بومی شکل گرفته است. پیام تهدید آنها برای ما بهره‌مندی از قوه بازدارندگی هسته‌ای بود و این پیام به گوش آنها رسیده که معادله تغییر کرده است. زاکانی گفت: ما در جنگ واقعی تمام عیار حضور داریم. اگر کسی فکر کند که در این جنگ نیست و با غفلت می‌تواند این ایام را پشت‌سر گذارد بسی خیال باطل کرده است.شهید طهرانی‌مقدم موهبت، بندگی و عبادت، استقامت و پایداری، ایمان به هدف، رشد شکوفایی و تبعیت از رهبری را در حد اعلا را در این شهید بزرگوار می‌تواند دید. وی افزود: بعد از شهادت این شهید بزرگوار در همان ایام برخی از صحبتهای ناگفته در عرصه عیان  را می‌شنیدیم عمق حسرت ما در دوری از این شهید و نسبت او در نگاه رهبری بیشتر می‌شد.برای ما رهبری معظم انقلاب اسلامی میزان، معیار و ملاک هستند. آدم‌هایی که در چشم ایشان بزرگ و حقیر هستند ملاک‌های اصلی ماست. آمریکا در چشم رهبری حقیر است. در ادامه این برنامه رونمایی از کتاب سه جلدی «مرد ابدی» و تقدیر از  معصومه سپهری نویسنده کتاب  صورت گرفت.  .  انتهای پیام/"
3195686,"مقدم‌فر:جامعه نیازمند شناخت شهید ""طهرانی مقدم"" است",۱۷ آبان ۱۴۰۳ - ۱۸:۴۸,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش خبرنگار دفاعیخبرگزاری تسنیم، سردار حمیدرضا مقدم فر مشاور رسانه ای کل سپاه در مراسم بزرگداشت شهید طهرانی مقدم طی سخنانی اظهار داشت: برگزاری این جلسات به منظور تکریم و‌بزرگداشت شهید طهرانی مقدم است که همه محور‌ مقاومت و‌مسلمانان مدیون زحمات ایشان هستند.وی افزود: ما امروز  نیاز به شناخت و آگاهی و معرفت به شخصیت حاج حسن داریم و جامعه این اسوه و الگو را نیاز به شناختن دارد. گاهی به خاطر اینکه مدیریت‌های ما انقلابی و جهادی نیست کارها متوقف و حرکتها کند می‌شود.مقدم فر ادامه داد: خداوند نعمت را بر کشور ما تمام کرده است اما گاهی چون مدیریتی از جنس مدیریت مومنانه و جهادی نداریم کارها با کندی پیش می رود؛ لذا شناخت فردی مانند شهید طهرانی‌مقدم که توانسته کار بزرگی مانند موشکی انجام دهد لازم است. مشاور فرمانده کل سپاه تصریح کرد:  امروز در صنعت خودرو چه واماندگی‌هایی داریم. در برخی موضوع‌ها در عرصه‌ مدیریتی باید مدیریت حاج حسن را شناخت و با سبک زندگی این شهید آشنا شد،جامعه ما امروز نیاز به حاج حسن‌ها دارد. قبل از اینکه ابزار و امکانات و تجهیزات نیاز داشته باشیم به شناخت این الگوها نیاز داریم.مقدم فر با تاکید بر اینکه امروز جامعه ما به شناخت الگوهایی مانند شهید حاج قاسم سلیمانی و سردار طهرانی مقدم نیازمند است گفت: امروز ثمرات کار شهید مقدم بیش از گذشته نمایان شده است و ما برای همیشه به الگویی مانند این شهید نیازمند هستیم.  .  انتهای پیام/
3195434,بهترین موشک‌های تاکتیکی جهان میراث طهرانی مقدم برای ایران,۱۷ آبان ۱۴۰۳ - ۱۴:۵۴,https://newsmedia.tasnimnews.com/Tasnim/Uploaded/Image/1403/08/17/1403081714484620531391484.jpg,گروه دفاعیخبرگزاری تسنیم: 21 آبان سال 90 سردار حسن طهرانی مقدم مسئول سازمان جهاد خودکفایی سپاه پاسداران انقلاب اسلامی و پدر صنعت موشکی ایران به‌همراه جمعی از همکاران خود بر اثر انفجار پادگان بیدگنه ملارد به شهادت رسید. حسن طهرانی مقدم بنیانگذار یگان موشکی سپاه پاسداران در سال 63 بود که به‌مدت 28 سال تا زمان شهادت این مسئولیت را به‌عهده داشت و مؤثرترین فرد در افزایش و تثبیت توان موشکی ایران به حساب می‌آمد. با شهادت او بیم آن می‌رفت که مسیر توسعه صنعت موشکی لااقل برای مدتی طولانی با وقفه‌ای سنگین مواجه شود چراکه به‌همراه طهرانی مقدم، برخی از مؤثرترین همکاران وی نیز به شهادت رسیده بودند اما به‌خلاف همه تصورات، صنعت موشکی نه‌تنها متوقف نشد، بلکه  با انبوهی از دستاوردهای جدید و مهم روبه‌رو شدیم که برخی از آنها در زمان حیات پدر موشکی ایران پایه‌گذاری شده بودند. یکی از مهمترین دستاوردهای شهید طهرانی مقدم تولید موشک‌های سوخت جامد فاتح بود که امروز موشک‌های توسعه یافته از این خانواده تبدیل به موثرترین موشک‌های بالستیک تاکتیکی جهان شده‌اند که حتی قدرتمندترین سامانه‌های دفاع موشکی هم قادر به ایستادگی در برابر آنها نیستند. خانواده موشک‌های فاتح که نمونه اولیه آن در سال 81 رونمایی شد، یکی از مشهورترین موشک‌های تاکتیکی جهان است که ایران بعد از رونمایی از نخستین نمونه از آن، پروژه‌های متعددی را تحت همین پروژه توسعه داد، به‌طوری که تا کنون نمونه‌های مختلف و متعددی از این موشک طراحی و تولید شده است و آن را به دوربردترین و قوی ترین موشک‌ بالستیک تاکتیکی جهان بدل کرده است. ساخت و توسعه راکت‌های سوخت جامد همچون پهپادها در ایران ریشه در دل دوران جنگ تحمیلی دارد. یکی از مهمترین پروژه‌هایی که در آن زمان آغاز شد ساخت راکت‌های سوخت جامد زلزال بود.پس از پایان جنگ تحمیلی توسعه راکتهای «نازعات» و «زلزال» ادامه یافت و از نظر برد، نوع سوخت و برخی موارد دیگر خانواده متنوعی تشکیل داده شد و یگانهای مختلف سپاه و ارتش آن را به خدمت گرفتند.  بعد از دوران دفاع مقدس بر اساس تجربیات بدست آمده در ساخت راکت‌های زلزال و نازعات و همچنین تجربیات بکارگیری موشک های زمین به زمین B610 خریداری شده از چین و در حقیقت با تلفیق سیستم هدایت و کنترل این موشک با راکت‌های زلزال موشکی  تمام ایرانی به نام فاتح 110 با برد 200 کیلومتر بدست آمد. تولید این موشک در سال 1381 با مدیریت و ابتکار شهید طهرانی مقدم منجر به دست یابی ایران به اولین موشک تاکتیکی سوخت جامد با دقت مناسب شد. در حقیقت با تولید موشک فاتح 110 مسیری برای توسعه فناوری موشک‌های سوخت جامد ایرانی باز شد که 22 سال بعد ایران به دارنده قدرتمندترین موشک‌های بالستیک تاکتیکی جهان کرد. روند توسعه موشک فاتح 110 در زمان حیات شهید طهرانی مقدم ادامه داشت و منجر به تولید موشک‌های فاتح 110 بی و سی با بردهای 250 و 300 کیلومتر شد. اما آنچه که از آن می توان به مهمترین دستاورد شهید طهرانی مقدم یاد کرد،‌ افزودن قدرت نقطه زنی به موشک‌های فاتح 110 بود. امری که به درخواست رهبر انقلاب آغاز شد و در ابتدای راه عمده متخصصان موشکی کشور دستیابی به موشک سوخت جامد با قدرت نقطه زنی را امری محال قلمداد می‌کردند. اما شهید طهرانی مقدم با اتکا به قدرت دانش متخصصان داخلی و با کمک شهید حاج قاسم سلیمانی موفق به طراحی کیت هدایت و کنترلی برای موشک‌های فاتح 110 شد که خطای اصابت این موشک را تقریبا به صفر می‌رساند و نتیجه این تلاش تولید نسل چهارم موشک فاتح 110 با دقت نقطه زنی شد. نسل چهارم موشک فاتح 110 `پس از شهادت سردار طهرانی مقدم در سال 91 اما مسیر توسعه توانمندی‌های موشکی ایران متوقف نشد و بخصوص در حوزه موشک‌های تاکتیکی سوخت جامد نسل‌های جدیدتر خانواده موشک‌های فاتح طراحی و تولید شدند. موشک فاتح 313 در مین مسیر سال 1393 اولین موشک بالستیک ضد رادار ایرانی به نام هرمز با برد 300 کیلومتر رونمایی شد. پس از آن در سال 94 موشک فاتح 313 یا همان فاتح F با برد 500 کیلومتر و نسل جدید سوخت جامد تولید  شد که در جریان عملیات علیه پایگاه آمریکایی عین الاسد در سال 98 برای نخستین مرتبه بکارگیری شد.  سال 1395 موشک ذوالفقار با برد 700 کیلومتر و مجهر به کلاهک جداشونده رونمایی شد و در سال 1397 موشک فاتح مبین با برد 500 کیلومتر و مجهز به جستسجوگر تصویرساز حرارتی تولید شد. موشک دزفول در همین سال اما نسل جدید موشک ذوالفقار با برد 1000 کیلومتر و با نام دزفول رونمایی شد تا خانواده موشک‌های فاتح وارد مدار برد 1000 کیلومتری شود.  در سال 98 نسل جدیدی از موشک‌های سوخت جامد تاکتیکی با استفاده از مواد کامپوزیتی به نام زهیر طراحی و تولید شد. استفاده از مواد کامپوزیتی و الیاف کربن موجب آن شد تا موشکی با نصف وزن فاتح 110 اما با 200 کیلومتر برد بیشتر یعنی با برد 500 کیلومتر تولید شود. دستیابی به مواد کامپوزیتی با قابلیت بکارگیری در بدنه و موتور موشک‌های بالستیک موجب شد تا نسل‌های بعدی موشک‌های تاکتیکی ایرانی به موشک‌های ویژه‌ای بدل شوند.  اما در سال 99 دو موشک جدید از خانواده فاتح 110 رونمایی شدند. موشک شهید حاج قاسم با برد 1400 کیلومتر و موشک ذوالفقار بصیر که نمونه ضد کشتی موشک بالستیک ذوالفقار بود. با دستیابی به این موشک برد موشک‌عای ضد کشتی بالستیک ایرانی به 700 کیلومتر رسید.  پایان دهه 90 شمسی و ورود به دهه جدید نوید بخش دستیابی به نسل جدیدی از موشک‌های بالستیک تاکتیکی بود که می‌توانست ایران را به دارنده قدرتمندترین موشک‌های بالستیک تاکتیکی دنیا کند.  سال 1400 نسل جدیدی از موشک‌های خانوده فاتح با نام خیبر شکن و با برد 1450 کیلومتر رونمایی شد. این موشک جدید در بخش سرجنگی،‌ بالک‌ها و حتی سکوی پرتاب تفاوت‌های عمده‌ای با سایر اعضای خانواده فاتح داشت و توانایی عبور از سامانه‌های پدافند موشکی را داشت. بهره گیری از سکوی پرتاب جدید موجب شده است تا زمان آماده سازی این موشک به یک ششم سایر موشک‌های بالستیک کاهش یابد و سرعت عمل بکارگیری این موشک را به صورت چشمگیری افزایش دهد.  دو سال بعد اولین موشک هایپرسونیک ایرانی با نام فتاح با برد 1400 کیلومتر رونمایی شد. این موشک جدید که در حقیقت توسعه یافته موشک بالستیک خیبر شکن بود، به سرجنگی پیشرفته‌ای مجهز شده است که با بهره گیری از یک موتور سوخت جامد با نازل متحرک،‌ هم قابلیت مانوردهی دارد و می‌تواند به سرعت سرسام آور 15 ماخ برسد. همین ویژگی‌های موجب شده است تا هیچ سامانه پدافند موشکی قادر به رهگیری و انهدام این موشک نباشد و در حقیقت فتاح می‌تواند با انهدام سامانه‌های ضد موشکی راهگشای سایر موشک‌های ایرانی باشد. موشک خیبرشکن2 سال گذشته نیز در جریان بازدید رهبر انقلاب از نماشیگاه دستاوردهای نیروی هوافضای سپاه موشک خیبر شکن 2 با برد 1800 کیلومتر و موشک فتاح 2 باسرجنگی گوه‌ای یا HGV نیز به نمایش درآمدند و نوید بخش دستیابی ایرانی به موشک‌های قدرتمندتری شدند. در عملیات‌های وعده صادق 1 و 2 سپاه پاسداران انقلاب اسلامی با بکارگیری موشک‌های بالستیک خیبر شکن و فتاح قدرت و دقت توانمندی موشکی خود را به رخ پیشرفته ترین سامانه‌های ضد موشکی جهان کشید و توانست از پدافند هوایی چند لایه صهیونیست‌ها و همپیمانانش عبور و به پایگاه‌های هوایی این رژیم اصابت کند. حالا و با گذشت بیش از یک دهه از شهادت سردار طهرانی مقدم،‌ با میراثی که از این شهید بجای مانده است ایران به دارنده دروبردترین و قدرتمندترین موشک‌های بالستیک سوخت جامد جهان تبدیل شده است که هیچ سامانه ضد موشکی قدر به مقابله با آن نیست و این موضوع در عمل نیز اثبات شده است. انتهای پیام/
3195370,همکاری خوبی با پاکستان برای مقابله تروریست‌ها داریم,۱۷ آبان ۱۴۰۳ - ۱۱:۲۶,https://newsmedia.tasnimnews.com/Tasnim/Uploaded/Image/1403/06/06/1403060614565893930863604.jpg,به گزارش گروه دفاعیخبرگزاری تسنیم،‌ سردار حجت‌الله قریشی جانشین وزیر دفاع و هیئت همراهش در بدو ورود به پاکستان در پایگاه هوایی نورخان از سوی مقامات وزارت دفاع پاکستان، به همراه رضا امیری‌مقدم سفیر جمهوری اسلامی ایران و سرهنگ محمدمحسن شهابی وابسته نظامی ایران در اسلام‌آباد مورد استقبال قرار گرفتند. از جمله اهداف این سفر، تقویت همکاری‌های دوجانبه ایران و پاکستان در حوزه‌های امنیتی، مرزی، و تبادل هیأت‌های نظامی و آموزشی است. جانشین وزیر دفاع در مصاحبه‌ای با رسانه‌های ایرانی حاضر در این کشور به اشتراکات دینی، فرهنگی و زبانی میان دو کشور اشاره کرد و گفت: ما روابط خوبی در سطوح مختلف با پاکستان داریم و همواره در زمینه‌های دفاعی و امنیتی با مسئولان پاکستانی همکاری‌های نزدیکی داشته‌ایم. هدف از این سفر، توسعه و تحکیم روابط بین دو کشور در این زمینه‌هاست. وی با یادآوری اقدامات مشترک ایران و پاکستان برای مقابله با گروه‌های تروریستی، افزود: هماهنگی‌های ما در سطح عالی قرار دارد و دو کشور با انسجام خوبی در حال مبارزه با تهدیدات تروریستی هستند. ان‌شاءالله با ادامه این همکاری مرزهای دو کشور به مرزهای امن و باثبات تبدیل خواهد شد تا از این ثبات، هردو کشور بهره‌مند شوند. سردار قریشی با اشاره به اهمیت نمایشگاه بین‌المللی پاکستان که از هفته آینده در شهر کراچی برگزار می‌شود، اظهار کرد: این رویداد، فرصتی برای تقویت همکاری‌های دفاعی، صنعتی و فناورانه میان دو کشور است و می‌تواند راه‌های جدیدی برای همکاری‌های دفاعی و فناورانه ایجاد کند. قصد داریم از این فرصت حداکثر استفاده را داشته باشیم و امیدواریم تلاش‌ها منجر به گسترش روابط علمی و صنعتی دو کشور شود. وی در پایان اظهار کرد: امیدوارم همکاری‌های ایران و پاکستان در زمینه‌های مختلف، به‌ویژه در عرصه‌های علمی و صنعتی، به توسعه پایدار و تقویت امنیت منطقه‌ای کمک کند. انتهای پیام/
3194986,سرلشکر سلامی: حزب‌الله به‌شکل اعجازگونه‌ای بازسازی شد,۱۶ آبان ۱۴۰۳ - ۱۵:۰۵,https://newsmedia.tasnimnews.com/Tasnim/Uploaded/Image/1403/08/16/1403081614590918331383034.jpg,به گزارش گروه دفاعیخبرگزاری تسنیم، سردار سرلشکر حسین سلامی فرمانده‌کل سپاه پاسداران انقلاب اسلامی در اجلاسیه مجلس خبرگان رهبری با بیان اینکه منطقه غرب آسیا در مسیر یک تحول سیاسی و امنیتی بزرگ است، اظهار کرد: شرایط منطقه، کشور و نظام جمهوری اسلامی ایران به‌تبع تحولات جاری در موقعیت سرنوشت‌ساز و مهمی است، البته ما در ورای حوادث سختی که امروز در جریان است، بر اساس واقعیت‌های میدانی و وعده‌های الهی، به آینده تحولات کاملاً خوشبین و امیدوار هستیم. وی با تأکید بر اینکه تبیین تحولات و جریانات برای افکار عمومی از اهمیت بالایی برخوردار است، گفت: میان ما و رژیم صهیونیستی درگیری‌های مستقیم و غیرمستقیم از گذشته وجود داشت، اما این درگیری‌ها به‌صورت غیررسمی و به‌صورت نقطه‌ای رخ می‌داد و تا پیش از طوفان الاقصی به‌تدریج سطح آن افزایش می‌یافت. سرلشکر سلامی عملیات طوفان الاقصی را شوک جدی و هشدار خطر واقعی برای بقای رژیم صیهونیستی خواند و افزود: شکست اطلاعاتی آشکار رژیم صهیونیستی آنان را متوجه میزان آسیب‌پذیری‌شان کرد. این عملیات نشان داد فاصله زمانی میان یک عمل تاکتیکی و یک شکست راهبردی برای رژیم صهیونیستی بسیار کوتاه است. فرمانده‌کل سپاه پاسداران، رژیم صهیونیستی را فاقد عمق راهبردی ارزیابی کرد و تأکید کرد: هاضمه و ظرفیت رژیم صهیونیستی برای پذیرش شکست بسیار محدود است؛ به‌طوری که اولین شکست برای آنان می‌تواند به‌معنای نابودی باشد. از لحاظ جغرافیایی، منطقه‌ای و جمعیت متراکم ساکن در سرزمین‌های اشغالی، شرایط به‌شکلی است که رژیم صهیونیستی را به‌صورت ذاتی بسیار آسیب‌پذیر می‌کند. وی با بیان اینکه رژیم صهیونیستی برای ایجاد پوسته ضخیمی در مرزهای تصنعی جغرافیایی خود تلاش می‌کند، اظهار کرد: رژیم صهیونی با توجه به شرایط منطقه‌ای، اجتماعی، اقتصادی و تنش‌های داخلی با چالش‌های موجودیتی سنگینی مواجه است اما با سانسور خبری شدید و جنگ رسانه‌ای تلاش می‌کند روند جریان القای رعب را معکوس کند. سرلشکر سلامی ادامه حیات رژیم اشغالگر قدس را بدون حمایت همه‌جانبه آمریکا حتی برای یک روز نیز غیرممکن دانست و تصریح کرد: امروز به‌همت مقاومت اسلامی بخش‌های مهمی از جمعیت رژیم صهیونیستی آواره هستند و به‌صورت مداوم جمع کثیری از صهیونیست‌ها در پناهگاه‌ها به‌سر می‌برند. رژیم صهیونیستی تلاش می‌کند با جنگ رسانه‌ای به حیات خود ادامه دهد اما حقیقت این است که این رژیم در مسیر سقوط قرار دارد. فرمانده‌کل سپاه پاسداران با تأکید بر اینکه رژیم صهیونیستی تنها سرپل سیاسی آمریکا برای تنظیم سیاست‌های مستکبرانه در منطقه است، افزود: این رژیم برای آمریکا دارای منفعت حیاتی است و به همین جهت حاضر هستند به‌هرشکل برای دفاع و جلوگیری از فروپاشی این رژیم نامشروع اقدام کنند. وی اتکای رژیم صهیونیستی به حمایت‌های دفاعی آمریکا را اشتباه راهبردی این رژیم دانست و یادآور شد: شکستن خط مقدم نبرد در برابر رژیم صهیونیستی نقطه پایان اشغالگران است و این حقیقتی است که رژیم صهیونیستی و حامیان آن نیز به‌خوبی از آن مطلع هستند. فرمانده‌کل سپاه با اشاره به اقدامات حزب‌الله لبنان و مقاومت مردم غزه، اظهار کرد: مردم قهرمان غزه با کمترین امکانات در برابر بزرگترین ائتلاف تاریخی نظامی در جهان ایستاده‌اند و صحنه‌های تاریخی رقم زدند. رژیم صهیونیستی با وجود همه جنایات خود در یک سال گذشته، به‌جز تخریب منازل مردم و کشتار غیرنظامیان به هیچ دستاورد میدانی نرسیده است. وی با اشاره به تحلیل غلط رژیم صهیونیستی از بی‌پاسخ ماندن تجاوزات این رژیم نسبت به ایران، تصریح کرد: در عملیات بی‌نظیر و تاریخی وعده صادق، اراده مقتدرانه نظام اسلامی در برابر هرگونه تجاوزگری به جهان و رژیم صهیونیستی نشان داده شد و ائتلاف منطقه‌ای و بین‌المللی برای دفاع از این رژیم را با شکست مواجه کرد و توهم مصونیت رژیم صهیونیستی برای همیشه باطل شد. سرلشکر سلامی ادامه داد: رژیم صهیونیستی تصور می‌کرد با حذف لایه رهبری و فرماندهی در حزب‌الله لبنان می‌تواند اثرگذاری این گروه مقاومت را متوقف کند اما با وجود تلفات و حوادث ناگوار، جریان حزب‌الله در برابر این ضربات سخت و پیاپی، به‌شکل اعجازگونه‌ای بازسازی شد و اکنون قهرمانانه و کاملاً مسلط بر صحنه، در برابر رژیم صهیونی ایستاده است و موازنه هر روز به‌نفع جریان مقاومت در حال تغییر است. فرمانده‌کل سپاه پاسداران انقلاب اسلامی جمهوری اسلامی ایران را یک قدرت جهانی در عصر حاضر دانست و تأکید کرد: امروز به اراده و خواست الهی، نظام مقدس اسلامی مقتدرانه در برابر مستکبران ایستاده است و جای هیچ نگرانی برای کشور وجود ندارد. انتهای پیام/+
3194944,مراسم تشییع پیکر شهید جندقی در صابرین برگزار شد,۱۶ آبان ۱۴۰۳ - ۱۴:۳۷,https://newsmedia.tasnimnews.com/Tasnim/Uploaded/Image/1403/08/16/1403081614234199131382724.jpg,به گزارش گروه دفاعیخبرگزاری تسنیم، مراسم وداع و تشییع پیکر شهید حامد جندقی در ستاد تیپ نیروهای ویژه صابرین برگزار شد. در این مراسم سردار نوری جانشین نیروی زمینی سپاه، سردار اوصانلو معاون هماهنگ کننده نیروی زمینی سپاه و جمعی از مسئولین لشکری و کشوری حضور داشتند. به گزارش تسنیم، سرهنگ حامد جندقی چند روز پیش در پی گشت زنی و شناسایی هوایی در جنوب شرق کشور در پی یک سانحه هوایی به فیض عظیم شهادت نائل آمد.  انتهای پیام/
3194776,پدافند اسرائیل و‌ آمریکا می‌تواند مانع موشک‌های ایران شود؟,۱۶ آبان ۱۴۰۳ - ۱۲:۴۷,https://newsmedia.tasnimnews.com/Tasnim/Uploaded/Image/1403/08/16/1403081612371041331381894.jpg,به گزارش خبرنگار دفاعیخبرگزاری تسنیم، ریزپرنده‌ها و موشک‌های بالستیک با سر جنگی مانوردهنده به چالش جدیدی برای تمام سامانه‌های پدافندی بدل شده‌اند به‌گونه‌ای که سامانه‌های پدافندی که برای دفع حملات هوایی طراحی شده‌اند، خود به طعمه و هدف این حملات بدل گشته‌اند. ایران نیز با درک همین نقطه ضعف سرمایه‌گذاری قابل‌توجهی روی موشک‌های بالستیک مانوردهنده کرده است و در دو عملیات اخیر خود علیه رژیم صهیونیستی عملکرد موفق این موشک‌ها در برابر پدافند ضدموشکی را اثبات کرده است. با توجه به اینکه هم‌اکنون سامانه موفقی برای مقابله با چنین موشک‌‌هایی طراحی نشده است به‌نظر می‌رسد در عملیات وعده صادق3 سامانه‌های تاد آمریکایی هم کمکی به رژیم اشغالگر قدس نکنند و ضربات سخت‌تری به این رژیم وارد شود، البته اگر وعده صادق3 به همان شیوه وعده‌های صادق یک و دو انجام شود. نکته مهم اینجاست: هنوز هیچ‌کس نمی‌داند عملیات بعدی ایران علیه رژیم صهیونیستی با چه‌روشی انجام خواهد گرفت، شاید اساساً غافلگیری بزرگتری‌ هم در راه باشد. در فیلم زیر اطلاعات بیشتری درباره چالش‌های جدید سامانه‌های پدافندی به شما ارائه داده‌ایم: . انتهای پیام/+
3194362,سردار مسجدی: صهیونیست‌ها منتظر پاسخ قاطع ایران باشند,۱۵ آبان ۱۴۰۳ - ۱۶:۰۳,https://newsmedia.tasnimnews.com/Tasnim/Uploaded/Image/1403/02/25/1403022511095630630038964.jpg,به گزارش خبرنگار دفاعیخبرگزاری تسنیم، سردار ایرج مسجدی معاون هماهنگ‌کننده نیروی قدس سپاه پاسداران انقلاب اسلامی در حاشیه مراسم بزرگداشت چهلمین روز شهادت سید حسن نصرالله و سردار نیلفروشان در تهران، طی سخنانی اظهار داشت: حضور مردم در این مراسم این پیام را می‌دهد که راه مقاومت با قدرت ادامه دارد. وی افزود: جمهوری اسلامی بارها به رژیم صهیونیستی و آمریکایی‌ها اعلام کرده است که اگر ایران را تهدید کنند ما با قدرت پاسخ خواهیم داد و آنها باید در انتظار چنین موضوعی باشند. سردار مسجدی ادامه داد: نمی‌شود ما را تهدید کنند و رژیم علیه ما اقدام کند و بعد انتظار خویشتنداری از جمهوری اسلامی داشته باشند. وی تصریح کرد: بنابراین ایران اسلامی با قدرت از جبهه مقاومت حمایت خواهد کرد  و‌ پاسخ قاطع و دندان‌شکنی به دشمن خواهد داد. انتهای پیام/+
3194066,سرلشکر سلامی شهادت سرهنگ رنجبر را تسلیت گفت,۱۵ آبان ۱۴۰۳ - ۱۱:۲۶,https://newsmedia.tasnimnews.com/Tasnim/Uploaded/Image/1400/08/06/1400080616465650423921574.jpg,"به گزارش گروه دفاعیخبرگزاری تسنیم، سردار سرلشکر حسین سلامی فرمانده کل سپاه پاسداران انقلاب اسلامی در پیامی شهادت سرهنگ دوم پاسدار محمدصادق رنجبر را تسلیت گفت. متن این پیام به شرح زیر است: بسم‌الله الرحمن الرحیم مِنَ المُؤمِنینَ رِجالٌ صَدَقوا ما عاهَدُوا اللَّهَ عَلَیهِ ۖ فَمِنهُم مَن قَضىٰ نَحبَهُ وَمِنهُم مَن یَنتَظِرُ ۖ وَما بَدَّلوا تَبدیلًا شهادت پرافتخار ""سرهنگ دوم پاسدار محمدصادق رنجبر"" از اساتید و مربیان برجسته عملیات‌های هوایی تیپ مخصوص 33 المهدی (عج)در اثر جراحات ناشی از حادثه اخیر سقوط بالگرد در منطقه زرین دشت فارس را به خانواده معظم و همرزمان رشید و دلاور وی تبریک و تسلیت عرض می‌نمایم. آن شهید ارجمند در زمره پاسداران شجاع و مخلص انقلاب اسلامی مجاهدت‌های سترگ و الهام‌بخشی در راه پاسداری از میهن اسلامی از خود به یادگار نهاد و سرانجام در حین اجرای مأموریت در استان فارس با سانحه سقوط بالگردی مواجه شد و پس از چند روز به فیض عظمای شهادت نائل آمد و به همرزمان شهیدش پیوست. بی شک نقش‌آفرینی‌های ارزنده این پاسدار فداکار و جوان در صیانت از امنیت کشور و پیش برندگی مأموریت‌های محوله و اقدامات بنیادین، خلاقانه و ماندگار در عرصه پرورش مربیان و انتقال دانش به نسل نوین سپاه هرگز فراموش نخواهد شد. به روح بلند این شهید والامقام درود می‌فرستم و از درگاه خداوند متعال برای او علو درجات و حشر با سرور و سالار شهیدان حضرت اباعبدالله الحسین (ع) و برای خانواده مکرم و آحاد همکاران و همرزمان وی عزت، صلابت و ثبات قدم در برافراشتن پرچم جهاد و شهادت مسئلت می‌کنم. انتهای پیام/"
3193629,پیام سرلشکر سلامی در پی شهادت سردار مازندرانی و سرهنگ جندقی,۱۴ آبان ۱۴۰۳ - ۱۶:۴۴,https://newsmedia.tasnimnews.com/Tasnim/Uploaded/Image/1403/03/21/1403032109500120830261934.jpg,"به گزارش گروه دفاعیخبرگزاری تسنیم، سردار سرلشکر حسین سلامی فرمانده کل سپاه در پیام‌هایی شهادت سردار مازندرانی و سرهنگ حامد جندقی در حادثه سقوط جایروپلن در جنوب شرق کشور را تبریک و تسلیت گفت. متن این پیام‌ها به شرح زیر است: بسم الله الرحمن الرحیم خانواده معظم شهید سرافراز سردار سرتیپ پاسدار حمید مازندرانی سلام علیکم؛ شهادت پرافتخار سردار سرافراز ""سرتیپ پاسدار حمید مازندرانی"" فرمانده شجاع تیپ نینوا استان گلستان در سانحه هوایی و در حین انجام ماموریت پایش مرزی در منطقه سیرکان جنوب شرق کشور را تبریک و تسلیت عرض می‌نمایم. بی‌شک مجاهدت‌های آن سردار فرهیخته و  فداکار در جایگاه معاون هماهنگ کننده، معاون عملیات، فرماندهی گردان تکاور و بویژه فرماندهی تیپ مردم پایه سپاه نینوا گلستان در صحیفه حیات و زندگی شهید عزیز در سنگر‌های حساس و خطیر پاسداری از آرمان‌های دینی، انقلابی و ملی و امنیت این سرزمین، برای همیشه ماندگار و در صحنه‌های شکوهمند آینده کشور الهام بخش مدافعان انقلاب و ایران اسلامی خواهد بود. اینجانب با گرامیداشت نام، یاد و نقش آفرینی‌های سترگ این شهید ارجمند در خدمت به ملت و مملکت اسلامی، از درگاه خداوند رحمان و رحیم برای وی علو درجات و همجواری با سید و سالار شهیدان حضرت اباعبدالله الحسین (ع) و برای یکایک اعضای آن خانواده معظم و یادگاران  عالیقدر سردار شهید، عزت، سلامتی و ثبات قدم در صراط اسلام و ولایت، مسئلت می‌نمایم. *** بسم الله الرحمن الرحیم خانواده معظم سرهنگ خلبان پاسدار شهید حامد جندقی سلام علیکم؛ شهادت پرافتخار سرهنگ رشید سپاه اسلام خلبان ""حامد جندقی"" از رزمندگان نیروی زمینی سپاه پاسداران انقلاب اسلامی در  سانحه هوایی و در حین انجام ماموریت پایش مرزی در منطقه سیرکان جنوب شرق کشور را تبریک و تسلیت عرض می‌نمایم. بی‌شک مجاهدت‌های آن پاسدار مخلص و جانباز مدافع حرم در تیپ نیروهای ویژه صابرین و استاد خلبانی پرنده‌های تاکتیکی فوق سبک و استادی چتر باز سقوط آزاد نزسا که بخشی از صحیفه حیات و زندگی او در سنگر‌های حساس و خطیر پاسداری از آرمان‌های دینی، انقلابی و ملی و امنیت این سرزمین است، برای همیشه ماندگار و در صحنه‌های شکوهمند آینده کشور الهام بخش مدافعان انقلاب و ایران اسلامی خواهد بود. اینجانب با گرامیداشت نام، یاد و نقش آفرینی‌های سترگ این شهید ارجمند در خدمت به ملت و مملکت اسلامی، از درگاه خداوند رحمان و رحیم برای او علو درجات و همجواری با سید و سالار شهیدان حضرت اباعبدالله الحسین (ع) و آن خانواده معظم عزت،سلامتی و ثبات قدم در صراط اسلام و ولایت، مسئلت می‌نمایم. انتهای پیام/"
3193333,سلامی: رزمندگان حزب‌الله در لبنان عاشورایی مبارزه می‌کنند,۱۴ آبان ۱۴۰۳ - ۱۲:۰۳,https://newsmedia.tasnimnews.com/Tasnim/Uploaded/Image/1403/03/04/1403030414545084130147074.jpg,"به گزارش گروه دفاعیخبرگزاری تسنیم، سردار سرلشکر حسین سلامی فرمانده‌کل سپاه پاسداران انقلاب اسلامی طی دیدارهای جداگانه با خانوادۀ معظّم شهیدان رضا عواضه و معصومه کرباسی و شهید علی حیدری گفتگو کرد. فرمانده‌کل سپاه در این دیدار با تمجید از این شهیدان بیان کرد: شهادت این شهدا شهادت باعظمتی است چرا که دو کشور را به هم پیوند داده است و با مجاهدت این شهدا و رزمندگان تاریخ جدید در حال ساختن است. وی اظهار کرد: وقتی حوادث صدر اسلام را مطالعه می‌کنیم، همیشه حسرت می‌خوریم که چرا آن موقع نبودیم، اما همان حوادث الآن در لبنان در حال روی‌دادن است و رزمندگان حزب‌الله در لبنان عاشورایی مبارزه می‌کنند و مردم لبنان مقاوم و استوار در برابر رژیم منحوس صهیونیستی ایستاده‌اند و یقیناً پیروزی از آن ملت لبنان است. فرمانده‌کل سپاه خطاب به خانوادۀ شهیدان کرباسی و حیدری گفت: شما انسانهایی قوی هستید و خداوند به شما ثبات قدم، ایمان عمیق و معرفت بالا عطا کرده است. وی با اشاره به ابتدای آیه 78 سوره حج که می‌فرماید ""وَجَاهِدُوا فِی اللَّهِ حَقَّ جِهَادِهِ هُوَ اجْتَبَاكُمْ..."" گفت: شهید شما و خانواده آن برگزیده خداوند هستند چرا که شهادت و جهاد انتخاب خود آدم‌ها نیست و یک انتخاب الهی است. سردار سلامی با بیان اینکه شهدا نشانۀ کرامت و حجت مسلمانان هستند، اظهار کرد: در دستگاه الهی، ایثار خانوادۀ شهدا به‌تعبیری از شهدا بالاتر است. فرمانده‌کل سپاه عنوان کرد: چرا که وقتی مجاهدی شهید می‌شود به آرزو و هدف خود می‌رسد ولی آن که عزیزش شهید می‌شود آرزوی خود را قربانی می‌کند و این ایثار بزرگی است. انتهای پیام/+"
3193274,طلایی نیک:مصاف امروز ما با صهیونیستها مصاف با خود آمریکا است,۱۴ آبان ۱۴۰۳ - ۱۱:۰۷,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم، سردار طلایی نیک معاون برنامه ریزی راهبردی و سخنگوی وزارت دفاع و پشتیبانی نیروهای مسلح در مراسم گرامیداشت  13 آبان در ستاد وزارت دفاع گفت: در این روز سه حادثه تاریخی اتفاق افتاده است که شامل تبعید حضرت امام (ره) در سال 1343، شهادت تعدادی از دانش آموزان در جریان مبارزات ملت ایران  علیه رژیم شاهنشاهی در سال 1357 و تسخیر لانه جاسوسی آمریکا توسط دانشجویان در سال 1358 بود که حضرت امام(ره) از این حرکت دانشجویان به عنوان انقلاب دوم یاد فرمودند. سردار طلایی نیک ادامه داد: 13 آبان به درستی روز مبارزه با استکبار جهانی نام گذاری شده است و حضرت امام خمینی (ره) راهبر و پرچم دار این مبارزه بودند و دانشجویان و دانش آموزان نیز با خون خود به این مبارزه عمق بخشیدند. سخنگوی وزارت دفاع با طرح این سوال که در مبارزه با استکبار جهانی اصلی‌ترین موضوعی که باید به آن بپردازیم چیست، گفت: فرمانده معظم کل قوا یک استراتژی را به عنوان استراتژی بنیادی تعیین کردند که آن هم قدرتمند شدن است. اگر قدرت داشتیم و قوی بودیم می‌توانیم در مصاف با استکبار پیروز باشیم همانطور که در گذشته هر جا قدرت سازی کردیم  پیروز بودیم و در هر زمینه‌ای که کمتر توجه کردیم و به دنبال تقویت آن حوزه نبودیم، آسیب دیدیم. معاون وزیر دفاع با اشاره به اینکه همه جنایتهای رژیم صهیونیستی با پشتیبانی آمریکا از آنها است و این رژیم بدون پشتیبانی آنها نمی‌تواند دوام بیارد، افزود: مصاف امروز ما با صهیونیستها مصاف با خود آمریکا و با استکبار است. استکباری که 45 سال است در عرصه‌های سیاسی، اقتصادی، نظامی و امنیتی بر علیه ما جنگ تمام عیاری به راه انداخته است بنابراین ماهیت این مبارزه کاملاً جهادی است که عرصه‌های آن متفاوت است و الزاماتی دارد. سخنگوی وزارت دفاع با بیان اینکه دشمن سالهاست که یک جنگ ترکیبی تمام عیار علیه کشور ما به راه انداخته است، اظهار کرد: برای مبارزه با نظام سلطه باید در حوزه علم و فناوری، اقتصادی و سیاسی قوی شویم زیرا قدرت باید نه فقط در حوزه نظامی بلکه در همه حوزه‌ها هم ماهیت آفندی و هم ماهیت پدافندی داشته باشد. انتهای پیام/
3193180,سانحه هوایی در رزمایش جنوب‌شرق/ شهادت سردار مازندرانی,۱۴ آبان ۱۴۰۳ - ۰۹:۵۶,https://newsmedia.tasnimnews.com/Tasnim/Uploaded/Image/1402/05/11/140205111117557328087434.jpg,به گزارشخبرگزاری تسنیماز زاهدان، در جریان رزمایش عملیاتی شهدای امنیت در منطقه سراوان، یک پرنده ‌از نوع هواپیمای‌ سبک دچار حادثه شد‌ که 2 سرنشین داشت. در همین زمینه روابط عمومی قرارگاه قدس نیروی زمینی سپاه در اطلاعیه‌ای اعلام‌ کرد که یک فروند پرنده فوق سبک از نوع جایرو پلن نیروی زمینی سپاه در حین انجام عملیات رزمی در منطقه مرزی جنوب شرق «سیرکان» دچار حادثه شد. سردار سرتیپ دوم پاسدار حمید مازندرانی فرمانده تیپ نینوا استان گلستان و خلبان جایروپلن برادر پاسدار حامد جندقی از رزمندگان نیروی زمینی سپاه در این سانحه به شهادت رسیدند.  به گزارش تسنیم، به دنبال حادثه تروریستی پنجم آبان ماه و شهادت جمعی از جان برکفان فراجا، رزمایش عملیاتی قرارگاه قدس نیروی زمینی سپاه که قرار بود در نوزدهم آبان ماه برگزار شود، از روز پنجم آبان ماه با تعقیب، رصد و انهدام بخشی از تیم تروریستی شروع و همچنان در حال اجراست. این رزمایش در محیط عملیاتی واقعی برگزار می‌شود و تا رسیدن به اهداف عملیاتی مشخص ادامه خواهد داشت و زمانی برای پایان آن فعلا مشخص نیست. انتهای پیام/
3193130,نشست توجیهی رزمایش مرکب امداد و نجات دریای خزر برگزار شد,۱۴ آبان ۱۴۰۳ - ۰۹:۲۳,https://newsmedia.tasnimnews.com/Tasnim/Uploaded/Image/1403/08/14/1403081409135974831362764.jpg,به گزارش گروه دفاعیخبرگزاری تسنیم، نشست توجیهی رزمایش مرکب امداد و نجات دریای خزر پس از پهلوگیری شناور های جمهوری آذربایجان در بندر انزلی با حضور کارکنان ناوگروه‌ها و نمایندگان کشورهای شرکت کننده به میزبانی منطقه چهارم دریایی امام رضا علیه السلام ارتش جمهوری اسلامی ایران برگزار شد. دریادار مصطفی تاج‌الدینی، معاون عملیات نیروی دریایی راهبردی ارتش جمهوری اسلامی ایران، در این مراسم ضمن خوشامدگویی به شرکت‌کنندگان، از برگزاری این رزمایش در فصل پاییز ابراز خرسندی کرد. دریادار تاج الدینی هدف از برگزاری این جلسه را ایجاد هماهنگی کامل در اجرای سناریوها، سازمان رزم، مراحل اجرا، پشتیبانی، مخابرات و ایمنی عنوان کرد. وی همچنین به برنامه‌ریزی‌های انجام شده برای تمرینات مختلف از جمله کمک به کشتی سانحه‌دیده، اقدامات امدادی و پزشکی، عملیات تجسس و نجات و برقراری امنیت کشتیرانی اشاره کرد و ابراز امیدواری کرد که این اقدامات به ارتقاء سطح هماهنگی و مهارت جمعی واحدهای نظامی شرکت‌کننده منجر شود. معاون عملیات نیروی دریایی ارتش همچنین ابراز امیدواری کرد، در سال‌های آینده شاهد ارتقاء همه‌جانبه این رزمایش در تمامی ابعاد باشیم و برگزاری بیشتر این تمرینات باعث افزایش محسوس امنیت و ایمنی در دریای خزر شود. به گزارش تسنیم پیش از برگزرای این نشست،‌ شناورهای امداد و نجات G129 و A640 جمهوری آذربایجان برای برگزاری رزمایش مرکب امداد، نجات و امنیت دریای خزر  پس از ورود به آب‌های سرزمینی ایران، در اسکله منطقه چهارم دریایی امام رضا (ع) ارتش جمهوری اسلامی ایران پهلو گرفتند. انتهای پیام/
3216103,تسلیت مخبر به سردار کوثری,۱۹ آذر ۱۴۰۳ - ۱۱:۵۵,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه سیاسیخبرگزاری تسنیم، محمد مخبر مشاور و دستیار مقام معظم رهبری در پیامی درگذشت مادر سردار محمداسماعیل کوثری را تسلیت گفت. انالله و انا الیه راجعون برادر گرامی سردار سرتیپ پاسدار محمد اسماعیل کوثری خبر درگذشت والده بزرگوارتان واصل و موجب تأثر و تالم اینجانب گردید. بدون تردید همت زهرایی آن بانوی صالحه و مأنوس با قرآن در تربیت فرزندانی مؤمن، انقلابی، ولایی و مجاهد چون شما برادر عزیز که همواره تکلیف‌مدارانه در صف مجاهدان راه خدا قرار دارید؛ باقیات‌الصالحات و ذخیره‌ای ارزشمند در روز جزا خواهد بود. فقدان آن بانوی مومنه را به عموم داغدیدگان به‌ویژه جنابعالی و خانواده محترم تسلیت  عرض نموده و از خداوند متعال برای ایشان علو درجات و همنشینی با صدیقه اطهر حضرت فاطمه زهرا سلام الله علیها و برای بازماندگان صبر و اجر مسئلت دارم. انتهای پیام/
3216087,هوانیروز ارتش ۲۰استان را تحت پوشش اوژانس هوایی قرار داد,۱۹ آذر ۱۴۰۳ - ۱۱:۴۱,https://newsmedia.tasnimnews.com/Tasnim/Uploaded/Image/1402/08/29/1402082922160564728819484.jpg,به گزارش گروه دفاعیخبرگزاری تسنیم، امیر خلبان سیدقاسم خاموشی فرمانده هوانیروز ارتش در جمع فرماندهان و کارکنان قرارگاه هوانیروز مشهد، اظهار داشت: اقتدار امروز ارتش جمهوری اسلامی مدیون روز‌های سختی است که پشت سر گذاشته شد. وی با اشاره به دوران پیش از پیروزی انقلاب اسلامی افزود: دو هزار و 500 مستشار غیر ایرانی در هوانیروز ایران حضور داشتند که تصور می‌کردند اگرچه با پیروزی انقلاب اسلامی مجبور به ترک ایران هستند، اما به زودی بازخواهند گشت. فرمانده هوانیروز ارتش جمهوری اسلامی ادامه داد: اما جوانان ایرانی در همان زمان نیز نشان دادند که برای هدایت هر ناوگان و قرارگاهی به هیچ عنصر خارجی نیاز ندارند و اثبات این حرف ایستادگی جوانان ما در مقابل 33 کشوری بود که از رژیم بعثی عراق پشتیبانی می‌کردند. خاموشی گفت: مردم ایران اسلامی در دوران دفاع مقدس بدون هیچگونه سازماندهی دولتی پای کار آمدند و با بصیرتی که خداوند به آنها عطا کرد، پشتیبان ارتش جمهوری اسلامی و سایر نیرو‌های مسلح شدند. وی تصریح کرد: هوانیروز ارتش به یاری خداوند، تهدیدها را به فرصت تبدیل کرده و توانسته با وجود تحریم‌های ظالمانه دشمنان، بیش از 900 قطعه مورد نیاز بالگرد‌ها را در داخل تولید و به‌کارگیری کند. خاموشی ادامه داد: ما در سراسر کشور بیش از 20 استان را تحت پوشش اوژانس هوایی قرار دادیم و کمک‌رسانی به مردم بیش از همیشه برای ما اولویت دارد. فرمانده هوانیروز ارتش در بخش دیگری از سخنان خود با اشاره به نقش پایگاه هوانیروز مشهد، بیان داشت: پایگاه هوانیروز مشهد یکی از پایگاه‌هایی است که بسیار مورد توجه قرار دارد و در بین پایگاه‌های هوانیروز از نظر عملیاتی و اورژانس هوایی سرآمد است. انتهای پیام/
3217112,امیرموسوی:یک لحظه را برای ارتقای توان رزمی از دست نمی‌دهیم,۲۰ آذر ۱۴۰۳ - ۱۹:۳۲,https://newsmedia.tasnimnews.com/Tasnim/Uploaded/Image/1402/01/22/140201221248542527370054.jpg,به گزارش گروه دفاعیخبرگزاری تسنیم، به نقل از روابط عمومی ارتش، امیر سرلشکر سیدعبدالرحیم موسوی فرمانده کل ارتش جمهوری اسلامی ایران  در آیین افتتاح 516 واحد مسکونی ارتش که در شهرستان شاهرود استان سمنان برگزار شد، اظهارکرد: در اجرای فرمان فرماندهی معظم کل قوا هدف گذاری کرده‌ایم که کاری کنیم تا همرزمان ما هیچ دغدغه‌ای به‌جز ماموریت نداشته باشند. وی افزود: بخش عمده این هدف، مسکن شخصی و سازمانی بوده که چند سال است در ارتش شروع شده و نیروی زمینی ارتش در این زمینه پیشرو است. فرمانده کل ارتش اضافه کرد: طرح جوادالائمه هم بخش دیگر کار است که  از یک سال پیش بصورت آزمایشی شروع شده و توسعه خواهد یافت. امیر سرلشکر موسوی گفت: البته کار، راحت نیست؛ فاصله تا قله زیاد، ولی راهی که آمده‌ایم هم قابل ملاحظه است و ان‌شاءالله با توکل به پروردگار و جهادی پیش خواهیم رفت. فرمانده کل ارتش تصریح کرد: ارتقا توان رزمی و آمادگی برای انجام موفق مأموریت‌ها هم وظیفه اصلی ماست که برای آن یک لحظه را هم از دست نخواهیم داد. انتهای پیام/
3216821,رضایی: تروریست‌ها برای حمله به عراق آماده می‌شوند,۲۰ آذر ۱۴۰۳ - ۱۳:۴۵,https://newsmedia.tasnimnews.com/Tasnim/Uploaded/Image/1403/05/10/140305100938505630674414.jpg,به گزارش خبرنگار سیاسیخبرگزاری تسنیم،‌ محسن رضایی دبیر شورای عالی هماهنگی اقتصادی سران قوا در حاشیه نمایشگاه بین المللی هوا فضای کیش با اشاره به تحولات اخیر منطقه گفت: همین حادثه اخیر که از غزه آغاز شده،‌ وارد لبنان شد و این دو هفته اخیر و ارد سوریه شد و قصد دارند طی ماه‌های آینده به عراق حمله بکنند و در رویا و خوابشان هم هست که این به ایران هم حمله بکنند، حکایت از رویارویی استبداد بین المللی با استقلال خواهی ملت‌های منطقه دارد. وی افزود: همین الان تررویست‌ها برای حمله به عراق آماده می‌شوند.در شمال سوریه یک اردوگاه آمریکایی وجود دارد که 11 هزار داعشی با خانواده‌های خود در این 4 سال گذشته آموزش داده شده‌اند و احتمال دارد در ماه‌های آینده این‌ها به موصل یا تکریت عراق حمله کنند. دبیر شواری عالی هماهنگی اقتصادی سران  قوا گفت:‌ طی 24 ساعت گذشته 250 نقطه زیر ساختی در سوریه مورد حمله اسراییل، امریکا و گروه‌های تروریستی قرار گرفت و تمامی مراکز پژوهشی نظامی سوریه در حال نابودی کامل است. رضایی افزود: همین اتفاقات اخیری که در لبنان و سوریه دیدم و شاید در آینده نزدیک در عراق نیز شاهد آن خواهیم بود، از نشانه‌های واضح ترس دشمنان از استقلال کشورهای منطقه است و آنان تمامی تلاش خود را برای جلوگیری از آن و تضعیف کردن ملت‌های منطقه به کار خواهند گرفت. دبیر شورای هماهنگی اقتصادی سران قوا با بیان اینکه دشمنان در حال تلاش برای تغییر چهره غرب آسیا هستند، افزود: جنایات انجام شده برای این برنامه ریزی شوم، حتی از جنایت‌های هیتلر نیز بدتر است.رضایی با تاکید بر اینکه وقت آن رسیده تا کشورهای منطقه بیدار شوند، بیان کرد: هرگونه کاهش امنیت در منطقه آسیب‌های جبران ناپذیری به کشورها وارد خواهد کرد که همه در این راستا باید هوشیار باشند؛ امریکا و هم دستانش به دنبال تضعیف ملت‌ها و غارت اموال آنان هستند. وی ادامه داد: باید از تاریخ عبرت گرفت؛ تاریخ نشان داده که غرب حتی به دست نشانده‌های خود نیز رحم ندارد و غارت منابع کشورهای دیگر از اولویت‌های اصلی آنان است. دبیر شورای هماهنگی اقتصادی سران قوا پیشرفت‌های امروز کشور در عرصه نظامی را نشان از خودباوری در این حوزه دانست و گفت: ما امروز با افتخار در همه حوزه‌های نظامی در حال تولید محصول هستیم؛ ما هیچگاه روزهایی را که برای خرید هواپیما و تعمیر آن‌ها ملت ایران را تحقیر کردند فراموش نمی‌کنیم و این مسیر پیشرفت را ادامه خواهیم داد. وی اضافه کرد: ما به یاد داریم که همان تجهیزات نظامی که پیش از انقلابی خریداری شده بود به دلیل عدم پشتیبانی و تجهیزات موجود، در جنگ هشت ساله زمین گیر شد؛ در جنگ تمامی کشورهایی که حتی قرارداد همکاری نظامی داشتند به ایران پشت کردند اما ما با دست خالی و با اعتماد به نفس در برابر دشمنان ایستادیم و به امروز رسیدیم. رضایی با تاکید بر اینکه دشمن هرچه در توان داشته برای جلوگیری از پیشرفت ملت ایران به کار گرفته است، افزود:‌ امروز در شرایط محاصره اقتصادی و تحریم هستیم؛ آنان می‌دانند که ملت متمدن ایران در صورت وجود شرایط لازم می‌تواند به قدرت اول تبدیل شود و برای همین همواره در تلاش برای تضعیف ملت ایران هستند. وی همچنین تقویت صنعت هوایی و فضایی کشور را ضروری دانست و به توجه ویژه در برنامه هفتم توسعه به این حوزه شد. رضایی همچنین اعلام کرد که در شورای هماهنگی اقتصادی سران قوا از هرگونه پیشرفت نظامی در صنعت هوایی کشور حمایت می‌شود. انتهای پیام /
3216628,افتتاح دوازدهمین نمایشگاه بین‌المللی هوایی ایران در کیش,۲۰ آذر ۱۴۰۳ - ۱۰:۰۳,https://newsmedia.tasnimnews.com/Tasnim/Uploaded/Image/1403/09/20/1403092010010457431645014.jpeg,به گزارش گروه دفاعیخبرگزاری تسنیم، دوازدهمین نمایشگاه بین‌المللی هوایی و فضایی ایران صبح امروز با حضور امیر سرتیپ خلبان عزیز نصیرزاده وزیر دفاع و پشتیبانی نیروهای مسلح، امیر سرتیپ خلبان حمید واحدی فرمانده نیروی هوایی ارتش، امیر سرتیپ افشین خواجه‌فرد رئیس سازمان صنایع هوایی وزارت دفاع و دکتر حسین پورفرزانه رئیس سازمان هواپیمایی کشوری، در جزیره کیش افتتاح شد. این نمایشگاه که از تاریخ 20 تا 23 آذرماه 1403 (10 تا 13 دسامبر 2024) برگزار می‌شود، بزرگ‌ترین گردهمایی در حوزه صنعت هوایی و فضایی ایران به شمار می‌آید و میزبان شرکت‌های داخلی و خارجی، مراکز تحقیقاتی، دانشکده‌های هوافضا و شرکت‌های دانش بنیان در این حوزه است. این نمایشگاه با برگزاری نمایش‌های هوایی، رونمایی از دستاوردهای جدید صنعت هوایی و فضایی و ایجاد فرصت برای تبادل دانش و فناوری، نقش به سزایی در تقویت زیرساخت‌های این صنعت در کشور ایفا می‌کند. انتهای پیام/
3216412,ایران ایرشو؛ مسیری برای تقویت دیپلماسی دفاعی,۱۹ آذر ۱۴۰۳ - ۱۷:۳۰,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه سیاسیخبرگزاری تسنیم، علیرضا نامی کارشناس حوزه رسانه در یادداشتی درخصوص برگزاری دوازدهمین نمایشگاه صنعت هوایی و هوانوردی و همچنین نمایش هوایی (ایرشو) نوشت: دوازدهمین نمایشگاه صنعت هوایی و هوانوردی و همچنین نمایش هوایی ( ایرشو) با حضور شرکت های داخلی و خارجی از 20 آذر به مدت سه روز در جزیره کیش برگزار می شود. علاوه بر حضور کشورهای چین، روسیه، مالزی، پاکستان و ارمنستان در این دوره، شرکت های مرتبط با صنعت هوایی، دانش بنیان ها و همچنین شرکت های مرتبط با صنعت هوافضا و الکترونیک از کشور خودمان نیز در دوازدهمین نمایشگاه صنعت هوایی و هوانوردی حضور خواهند داشت. در کشور ما این نمایشگاه هر دوسال یکبار انجام می شود که در دوره گذشته به دلیل همزمانی با بازی های جام جهانی به میزبانی قطر، نمایش پروازی به دلیل حساسیت و امنیت منطقه برگزار نشد. اما امسال این نمایشگاه با نمایش زنده پرواز وسایلِ پرنده همراه است و این مسئله جلوه و جنبه‌های خاصی را به نمایشگاه اضافه می‌کند. اما فرصت های این نمایشگاه برای کشور چیست و چه ارزش افزوده ای می تواند برای صنعت هوایی و هوانوردی ایران به ارمغان آورد؟ به نظر برگزاری چنین نمایشگاه‌هایی با حضور کشورهای خارجی فرصتی بی‌بدیل برای نمایش توانمندی‌های داخلی، تبادل دانش فنی، و ایجاد بسترهای همکاری بین‌المللی در حوزه فناوری‌های پیشرفته را می‌تواند به همراه داشته باشد. در واقع این نمایشگاه‌ها نه‌تنها در معرفی دستاوردهای بومی مؤثرند، بلکه نقشی کلیدی در توسعه دیپلماسی دفاعی و ارتقای جایگاه فناوری‌های هوایی کشور نیز ایفا می‌کنند. دیپلماسی دفاعی به‌عنوان یکی از ابزارهای مؤثر در تقویت روابط بین‌المللی و تأمین امنیت ملی، می تواند در بستر نمایشگاه‌های تخصصی از جمله نمایشگاه صنعت هوایی و هوانوردی کیش جلوه‌ای ویژه پیدا کرده و منتج به همکاری‌های چندجانبه گردد. از طرفی در حاشیه چنین نمایشگاه هایی مذاکره هایی میان مسئولان نظامی، نمایندگان صنایع دفاعی و شرکت‌های بین‌المللی برگزار می گردد که این مهم امکان تبادل تجربیات و ارتقای همکاری‌های راهبردی را فراهم کرده و می‌تواند به عقد تفاهم‌نامه‌های مشترک، انتقال فناوری، و همچنین ایجاد شبکه‌های همکاری و در نهایت تقویت قدرت بازدارندگی و امنیت منطقه‌ای منتج شود. حضور فعال در چنین نمایشگاه‌هایی طی مسیری برای رسیدن به بلوغ فناوری‌های هوایی و توانایی‌های بومی کشور است و از سویی نمایش دستاوردهایی همچون پهپادهای پیشرفته، سیستم‌های ناوبری،اویونیک و تجهیزات هوایی و فناوری‌های ارتباطی مرتبط با صنایع هوایی و فضایی نه‌تنها باعث ارتقای اعتماد به نفس داخلی می‌شود، بلکه پیام روشنی به جامعه بین‌المللی درخصوص توانمندی‌های علمی و صنعتی کشور ارسال می‌کند. باید پذیرفت در شرایطی که نظام سلطه در تلاش برای انزوای سیاسی و اقتصادی و فرهنگی و دفاعی کشور است، ایرشو بستر مناسبی برای شناسایی نیازهای بازار جهانی و جذب سرمایه‌گذاری‌های خارجی در حوزه صنعت هوایی و هوانوردی می تواند باشد. نتیجه اینکه با توجه به شرایط امروزِ ایران در حوزه اقتصادی، میزبانی چنین نمایشگاه هایی از سوی ایران می بایست با حضور کشورهای بیشتر و پیشرفته تری باشد تا افزون بر تأثیرات سیاسی و فناوری، به گسترش بازارهای صادراتی، ورود ارز به کشور و پویایی اقتصادی که اولویت اصلی کشور می باشد نیز منتج شود. انتهای پیام/
3217566,تأکید حسن‌زاده بر حضور موثر جوانان در فضای مجازی,۲۱ آذر ۱۴۰۳ - ۱۵:۵۴,https://newsmedia.tasnimnews.com/Tasnim/Uploaded/Image/1397/01/29/1397012920594469913891264.jpg,به گزارش حوزه دفاعیخبرگزاری تسنیم، سردار حسن حسن‌زاده فرمانده سپاه محمد رسول‌الله(ص) تهران بزرگ صبح امروز در مراسم افتتاحیه همزمان ششمین رویداد تولید محتوای دیجیتال بسیج تهران بزرگ و سراسر کشور ضمن خیرمقدم به تیم‌های شرکت‌کننده و حاضرین و میهمانان در تهران و باقی مراکز استان‌ها در این رویداد و بزرگداشت یاد همه‌ی شهدا، خصوصاً شهید حاج قاسم سلیمانی گفت: در تهران مانند همه جا‌های دیگر این رویداد تولیدمحتوای دیجیتال به صورت گسترده‌تر نسبت به سال‌های دیگر برگزار شد. فرمانده سپاه محمد رسول‌الله(ص) گفت: بالغ بر 2 هزار نفر در این رویداد امسال حضور پیدا کردند و یک رقابت ارزشمند، شیرین و باعظمتی را شاهد بودیم، در نتیجه‌ این رقابت‌ها در 23 ناحیه امروز شاهد حضور 110 تیم از مجموعه 610 تیم هستیم که در مناطق مختلف تهران به صورت ناحیه‌محور به رقابت پرداختند و امروز این 110 تیم همزمان با برگزاری رویداد در سراسر کشور با بیانات و موضوعاتی که توسط سردار سلیمانی رئیس سازمان بسیج مستضعفین مطرح می‌شود کار خود را آغاز می‌کنند. سردار حسن‌زاده با تاکید بر حضور موثر و تعیین‌کننده در فضای مجازی، عنوان کرد: مقام معظم رهبری در فرمایشاتشان فرمودند که امروزه موضوع اصلی تبیین و روشنگری است که امیدآفرینی را در جامعه داشته باشد و سرمایه انسانی را افزایش بدهد و نشاط و شادابی را در جامعه ارتقاء ببخشد. وی افزود: در بحث تبیین و روشنگری مهمترین ابزار فضای مجازی و شبکه‌های اجتماعی است و به فضل پروردگار و ارتقاء بسیار خوبی که در این 6 سال با تدابیر سردار سلیمانی داشتیم، رویدا تولید محتوا دیجیتال بسیج برگزار می‌شود. فرمانده سپاه محمد رسول الله (ص) تهران بزرگ با اشاره به تشکیل شبکه بزرگ بهم پیوسته اثرگذار در فضای مجازی، افزود: امروزه باید در فضای مجازی با تولیدات ارزشمند و فاخر امیدافرینی و جهت‌گیری کنیم و جامعه را به سمت و سوی آرمان‌های انقلاب اسلامی و کشور عزیزمان ایران اسلامی ببریم. سردار حسن‌زاده بیان کرد: مهمترین موضوع در عرصه فضای مجازی تولید آثار فاخر، ارزشمند و اثرگذار و تعیین‌کننده است این رویداد بزرگ که با تدبیر سازمان بسیج مستضعفین در این پنج سال برگزار شد الحمدلله تیم‌های ما به یک سطح قابل قبولی رسیده‌اند. وی گفت: این رویداد‌ها دارای چند حسن است اینکه در تولید محتوا شاهد گستردکی هستیم به شکلی که الان در پایگاه‌های مقاومت بسیج شاهد تولیدات فاخر، اثرگذار و قابل توسعه هستیم، مورد بعدی کشف استعداد‌ها به صورت فردی، گروهی، پایگاهی و خانوادگی است که در سنگر دفاع از انقلاب اسلامی مشغول به تولید محتوای دیجیتال در مقابله با رسانه‌های دشمن هستند. فرمانده سپاه محمد رسول‌الله(ص) ادامه داد: یکی دیگر از آثار این اتفاقات بهره‌مندی و به‌کارگیری و پشتیبانی از این تولیدات و حمایت از افراد و گروه‌هایی هستند که در این فضا نقش‌آفرینی می‌کنند. سردار حسن‌زاده با تاکید بر برگزاری اختتامیه با حضور خانواده‌ها، ادامه داد: ما در طی این دو سال، بعد اختتامیه و انتخاب تیم‌های برتر، به مدت یک هفته همه تیم‌ها تولیدات خودشان را در فضای مجازی منتشر می‌کنند و با ارزیابی که توسط همکاران انجام می‌شود، میزان ارزیابی و تعداد بازدید‌های مردم در فضای مجازی نسبت به تولیدات منتشره بررسی و یک بار دیگر طبق نظرات مردم تعدادی را به عنوان تیم برتر انتخاب و تشویق و حمایت می‌کنیم، همچنین با شبکه‌های ملی نیز هماهنگ شده تا بخشی از تولیدات نیز در شبکه‌ها پخش شود. انتهای پیام/
3217236,فراخوان طراحی نماد ورودی دانشگاه جامع امام حسین(ع),۲۱ آذر ۱۴۰۳ - ۰۹:۵۴,https://newsmedia.tasnimnews.com/Tasnim/Uploaded/Image/1399/02/02/1399020219511946720198494.jpg,به گزارشخبرگزاری تسنیم، مرکز علم و فناوری شهر اسلامی ایرانی دانشگاه جامع امام حسین(ع) با همکاری اتحادیه انجمن‌‌های علمی دانشجویی معماری، مرمت و شهرسازی، در نظر دارد تا با دعوت از جامعه متخصصین معماری و طراحان کشور، نماد میدان ورودی دانشگاه جامع امام حسین (ع) را مبتنی بر رویکردها و اهداف دانشگاه به مسابقه بگذارد. موضوع مورد طراحی، نمادی است که معرف ماهیت دانشگاه و رویکردهای جامع و اهداف آن است. موقعیت قرارگیری نماد میدان مجاور با سردر دانشگاه (در حال احداث) در نظر گرفته شده است، علاوه بر این، بستر طراحی که همان محدوده میدان است از نظر شیوه قرارگیری نماد، رابطه با زمینه، و فضاسازی محوطه میدان نیز مورد توجه برگزارکنندگان می‌باشد. نفرات برتر این مسابقه جوایزی به شرح ذیل دریافت می‌کنند: 1-طرح برگزیده اول: سهسکه تمام بهار آزادیبه همراه لوح تقدیر2-طرح برگزیده دوم: دوسکه تمام بهار آزادیبه همراه لوح تقدیر3-طرح برگزیده سوم: یکسکه تمام بهار آزادیبه همراه لوح تقدیر4-به طرح‌های چهارم تا هفتم: لوح تقدیر به همراه پنج میلیون تومان جایزه نقدی اهدا می‌گردد. مهلت ارسال آثار و رزومه: 20 دی 1403 می‌باشد. برای کسب اطلاعات بیشتر و آگاهی از چگونگی نحوه ارسال آثار به سایت دانشگاه جامع امام حسین به آدرس https://www.ihu.ac.ir/page/farakhan مراجعه شود.
3217767,آخرین کسانی که سوریه را ترک کردند بچه‌های سپاه بودند,۲۲ آذر ۱۴۰۳ - ۰۷:۰۰,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,"به گزارش گروه دفاعیخبرگزاری تسنیم، سرلشکر حسین سلامی فرمانده‌کل سپاه پاسداران انقلاب اسلامی در جمع تعدادی از فرماندهان سپاه در تشریح علل و آثار رویدادهای امنیتی و نظامی اخیر در سوریه گفت: نظام سوریه در دوره حاکمیت خاندان اسد بدون موضوعات مرتبط با ماهیت سیاسی و شکل آن؛ دارای جهت‌گیری‌ها و رویکردهای خاصی بود، بین کشورهای عربی در مواجهه با صهیونیسم، درخشان‌ترین و برجسته‌ترین سابقه را داشت. وی افزود: سوریه تنها کشوری است که هیچ‌یک از طرح‌های سازش را نپذیرفت و همواره نسبت به آمریکا و رژیم اسرائیل حالت مقابله، تهاجم، دفاع و مقاومت داشت. تنها پیروزی دولت‌های عربی در جنگ‌های چهارگانه با اسرائیل (1948، 1956، 1967 و 1973) یعنی آزادسازی استان قنیطره از اشغال و تصرف اسرائیلی‌ها، متعلق به سوریه بود. سرلشکر سلامی ادامه داد: از طرفی دیگر همواره کشور سوریه در این سال‌ها پناهگاه جریانات نهضتی و مقاومت اسلامی بود، ضمناً حافظ اسد تنها رئیس جمهور عربی بود که در دفاع مقدس کنار ایران ایستاد، اینها در مسئله نگاه ما به سوریه مهم هستند. تکفیری‌ها مدل بازدارنده غربی‌ها مقابل نفوذ معنوی جمهوری اسلامی ایران بودند فرمانده‌کل سپاه تصریح کرد: چالش‌های اساسی غرب و متحدان آنها با جمهوری اسلامی ایران بر سر سه موضوع اساسی «سلب دامنه نفوذ معنوی جمهوری اسلامی ایران در منطقه، تحدید و کاهش قدرت بازدارنده موشکی جمهوری اسلامی ایران و نابودی دانش و فناوری و توانمندی‌های هسته‌ای جمهوری اسلامی ایران» است. سرلشکر سلامی با تأکید بر اینکه غربی‌ها نمی‌توانستند با ابزارهای متعارف، سیطره معنوی نظام را حذف کنند، خاطرنشان کرد: آنها به این روش متوسل شدند که بدیلی شبیه به خود جمهوری اسلامی و انقلاب بسازند. تکفیری‌ها، در حقیقت مدل بازدارنده غربی‌ها مقابل نفوذ معنوی جمهوری اسلامی ایران بودند. وی با اشاره به اینکه غربی‌ها حدود 300 هزار تکفیری را از اقصی نقاط جهان با استفاده از مرزهای ضعیف، به درون سوریه و عراق جای دادند، اظهار داشت: اینها آمدند در حالی که شعارشان، کشتن و قتل‌عام شیعیان و انهدام همه بارگاه‌ها، مقابر و قبور ائمه اطهار علیه السلام و همه اولیا و انبیای الهی بود. سرلشکر سلامی تصریح کرد: شما دیدید در حجربن عدی، در شهدای صفین و در سامرا، در جاهای مختلف، به هر مقبره‌ای که نمادی از هویت دینی مسلمانان و به‌خصوص شیعیان بود حمله می‌کردند، آدم‌ها را می‌سوزاندند، در اسپایکر عراق بود که تقریباً 2000 جوان دانشجوی نیروی هوایی ارتش عراق را در یک روز قتل‌عام کردند. فرمانده‌کل سپاه با ابراز اینکه مقابله با این جریان‌های خطرناک تکفیری خدمت بزرگی بود که نظام جمهوری اسلامی ایران به همه بشریت انجام داد، گفت: متناسب با شرایط آن موقع اگر آن اقدامات نبود این اشرار با این آهنگ حمله‌ای که پیش گرفته بودند، همه بلاد اسلامی را می‌توانستند تصرف کنند. وی اضافه کرد: اینجا دیگر جایی بود که ما مجبور بودیم که در عراق و سوریه با حضور مستقیم نظامی و حضور مستشاری همه ظرفیت‌های ممکن جهان اسلام را بسیج کنیم و از شیوع این پدیده جلوگیری کنیم، در این ارتباط نیروی قدس سپاه این مسئولیت را با فرماندهی سپهبد شهید پاسدار حاج قاسم سلیمانی به‌عهده گرفت. اگر حاج قاسم نبود، همه آن ظرفیت‌هایی که آنجا بود منفعل می‌شد. مجبور بودیم که نیروهای غیرضرورمان را از سوریه خارج کنیم سرلشکر سلامی ادامه داد: پس از انهدام سیطره داعش ما مجبور بودیم که نیروهای غیرضرورمان را از سوریه خارج کنیم یعنی به‌مصلحت نبود که وقتی محیط امن شده است و ارتش سوریه خود خطوط دفاعی را به‌عهده گرفته و قادر به تأمین امنیت است و علاقه‌مند هم هست که ایران در حجم وسیع در آنجا باقی نماند و بهانه‌های سیاسی و تبلیغی به دست معارضان دولت سوریه ندهد، جمهوری اسلامی ایران و خصوصاً سپاه در حداقل ضرورت‌ها در سوریه باقی بماند، به‌هرشکل ممکن آنجا را سبک کردیم و با این وضعیت ما وارد یک روندی شدیم به‌نام آستانه که  مبتنی بود بر کنترل طرف‌های درگیر برای استمرار آتش‌بس و برقراری امنیت در سوریه. فرمانده‌کل سپاه با اعلام اینکه ""ما طی 13 سال تلاش کردیم که حزب‌الله لبنان و نهضت فلسطین را از وابستگی و اتصال جغرافیایی در پشتیبانی به خودمان تا حدود زیادی مستقل کنیم.""، تأکید کرد: استقلال و خوداتکایی جریانات مقاومتی که در تعامل با ما بودند، همیشه جزو سیاست مسلم ما بوده است، هرچند در این مسیر بعضی فکر می‌کردند که اسرائیلی‌ها به ما حمله می‌کنند ولی ما به آنها حمله نمی‌کنیم، در حالی که این واقعیت نداشت، ما هیچ عملی از صهیونیست‌ها را در هیچ مقیاسی واقعاً در همین دوره هشت‌ساله بدون پاسخ نگذاشتیم. توقع از ایران برای جلوگیری از سقوط وی با بیان اینکه ""بعضی‌ها انتظار دارند ما به‌جای ارتش سوریه می‌جنگیدیم.""، با طرح این پرسش؛ ""آیا منطقی است که ما همه سپاه و بسیج را برای نبرد در یک کشور دیگری درگیر کنیم، در حالی که ارتش آن کشور تماشاچی ماجراست؟""، گفت: از طرفی همه راه‌های انتقال ما را به سوریه بسته بودند. واقعاً شبانه‌روز نظام در تلاش بود که هرچه می‌تواند کمک کند. ما باید با واقعیت‌های سوریه زندگی کنیم، ما به واقعیت‌ها نگاه می‌کنیم و بر اساس حقایق عمل می‌کنیم. سرلشکر سلامی اضافه کرد: البته من این را با افتخار به همه شما عرض کنم، آخرین کسانی که خط مقاومت در سوریه را ترک کردند، بچه‌های سپاه بودند، آخرین فردی که این میدان را ترک کرد یک پاسدار بود. راهبردها باید به‌اقتضای شرایط تغییر کنند، ما با سکون و ثبات در راهبردها نمی‌توانیم مسائل متعدد جهانی و منطقه‌ای را حل کنیم. تسلط اطلاعاتی ایران و هشدار به دولت و ارتش سوریه فرمانده‌کل سپاه ضمن ابراز اینکه ""از ماه‌ها پیش از تحرکات مسلحین و تکفیری‌ها مطلع بودیم.""، اظهار داشت: حتی برادران ما توانسته بودند با استفاده از شگردهای اطلاعاتی، محورهای حمله این‌ها را پیدا کنند و به سطح سیاسی و نظامی سوریه منتقل کنند ولی چون اراده تغییر، جنگ و استقامت در آن مفهوم حقیقی خودش وجود نداشت، متأسفانه این اتفاقی که شما ملاحظه کردید صورت گرفت. وی ادامه داد: در مقابل حزب‌الله را ببینید که با یک نبرد عاشورایی واقعاً توانست از زیر این آوارهای سنگین بمباران‌ها خودش را بیرون بکشد و دوباره بتواند قدرت ایمان را در یک صحنه واقعاً نابرابر نشان بدهد، خدای متعال را سپاسگزاریم، جبهه مقاومت از وابستگی به جغرافیای ما مستقل شده است. حزب‌الله همچنان باقی، زنده و پرطراوت است. چهره رژیم صهیونیستی با نفرت سیاسی در جهان توأم شده است، اینها به‌هرشکل شکست‌های بزرگی است. ما منطق سیاسی قوی برای جنگیدن داریم سرلشکر سلامی تأکید کرد: برخی در محافل سیاسی، روشنفکری و میان عموم مردم دارند ترویج می‌کنند که نظام جمهوری اسلامی ایران بازوان منطقه‌ای‌اش را از دست داده است، نه، نظام بازوانش را از دست نداده است، ما برای نبرد با کفار بر اساس ظرفیت‌ها و استعدادهای درونی خودمان داریم تصمیم می‌گیریم و عمل می‌کنیم، ما منطق سیاسی قوی برای جنگیدن داریم، مشروعیت قوی برای دفاع داریم، یک ملت بزرگ داریم برای ایستادن، یک رهبر بزرگ داریم برای ارائه تدبیر و الهام بخشیدن، نیروهای مسلح قدرتمندی داریم، دست‌نخورده باقی ماندند، ما اگر ضعیف شده بودیم که وعده‌های صادق را انجام نمی‌دادیم. فرمانده‌کل سپاه در پایان خاطرنشان کرد: الآن هم مسیرها برای پشتیبانی جبهه مقاومت باز است، این نیست که همه مسیرها منحصر به سوریه باشد، کما اینکه آنجا هم ممکن است کم‌کم دوباره شکل دیگری به خودش بگیرد. انتهای پیام/+"
3217706,آیا عراق هدف بعدی تروریست‌ها است؟,۲۱ آذر ۱۴۰۳ - ۲۱:۰۹,https://newsmedia.tasnimnews.com/Tasnim/Uploaded/Image/1403/09/21/1403092120310416331658874.jpg,به گزاشخبرگزاری تسنیمصبح روز هفتم آذرماه دور جدید بحران سوریه به سرکردگی گروه تروریستی هیئت تحریر الشام آغاز شد و‌پس از 11 روز با تصرف دمشق دولت بشار اسد سقوط کرد.   پس از این واقعه سوالات زیادی پیرامون این بحران مطرح شد که برای پاسخ به برخی از مهمترین سوالات با علیرضا مجیدی کارشناس مسائل غرب آسیا به گفتگو‌ نشسته‌ایم. هرچند عراق وضعیت بسیار بهتری نسبت به سوریه دارد اما نقاط ضعف قابل توجهی هم دارد. عدم وجود استقلال کامل در عراق زمینه‌های طلب خود مختاری در بخشی از جامعه زمینه‌هایی است که می‌تواند عراق را آبستن حوادث جدیدی کند. بخش پایانی گفتگو را به این موضوع اختصاص داده ایم:  .   انتهای پیام/
3217703,معارضین مشروع دولت سوریه چه کسانی بودند؟,۲۱ آذر ۱۴۰۳ - ۲۰:۲۵,https://newsmedia.tasnimnews.com/Tasnim/Uploaded/Image/1403/09/21/1403092120192734931658824.jpg,به گزاشخبرگزاری تسنیمصبح روز هفتم آذرماه دور جدید بحران سوریه به سرکردگی گروه تروریستی هیئت تحریر الشام آغاز شد و‌پس از 11 روز با تصرف دمشق دولت بشار اسد سقوط کرد.  پس از این واقعه سوالات زیادی پیرامون این بحران مطرح شد که برای پاسخ به برخی از مهمترین سوالات با علیرضا مجیدی کارشناس مسائل غرب آسیا به گفتگو‌ نشسته‌ایم. با آغاز بحران سوریه در سال 2011 معارضین دولت وقت سوریه ائتلافی برای حضور در مجامع جهانی تشکیل دادند که منجر به شکل ائتلاف ملی معارضین سوری شد دولت بشار اسد نیر با حضور در مذاکرات ژنو این طیف از معارین خود را به رسمیت شناختاین روند ادامه یافت تا اینکه برخی گروه‌های مسلح نیز در کنفرانس ریاض -1 و حتی کنفرانس آستانه حضور یافتند در بخش سوم گفتگو به بررسی معارضین مشروع سوریه پرداخته ایم:  .  انتهای پیام/
3217689,برگ‌های برنده ایران در بحران سوریه چیست؟,۲۱ آذر ۱۴۰۳ - ۲۰:۰۲,https://newsmedia.tasnimnews.com/Tasnim/Uploaded/Image/1403/09/21/1403092119512389231658614.jpg,به گزاشخبرگزاری تسنیمصبح روز هفتم آذرماه دور جدید بحران سوریه به سرکردگی گروه تروریستی هیئت تحریر الشام آغاز شد و‌پس از 11 روز با تصرف دمشق دولت بشار اسد سقوط کرد. پس از این واقعه سوالات زیادی پیرامون این بحران مطرح شد که برای پاسخ به برخی از مهمترین سوالات با علیرضا مجیدی کارشناس مسائل غرب آسیا به گفتگو‌ نشسته‌ایم. در بخش سوم به بررسی فرصت های ایران در بحران اخیر سوریه پرداخته ایم. حفظ بیش از 250 هزار شیعه 12 امامی در سوریه، وجود اماکن مقدس و حفظ خط پشتیبانی از حزب‌الله مسائل مهم ایران در مواجه با بحران سوریه و مذاکرات آتی در این کشور است. در ادامه فیلم کامل این بخش را ببینید:  .  انتهای پیام/
3217687,کدام گروه های تروریستی در بحران سوریه حضور داشتند؟,۲۱ آذر ۱۴۰۳ - ۱۹:۵۸,https://newsmedia.tasnimnews.com/Tasnim/Uploaded/Image/1403/09/21/1403092119464248531658584.jpg,به گزاشخبرگزاری تسنیمصبح روز هفتم آذرماه دور جدید بحران سوریه به سرکردگی گروه تروریستی هیئت تحریر الشام آغاز شد و‌پس از 11 روز با تصرف دمشق دولت بشار اسد سقوط کرد. پس از این واقعه سوالات زیادی پیرامون این بحران مطرح شد که برای پاسخ به برخی از مهمترین سوالات با علیرضا مجیدی کارشناس مسائل غرب آسیا به گفتگو‌ نشسته‌ایم. به طور کلی اتاق عملیات فتح المبین به رهبری هیئت تحریر الشام و اتاق عملیات فجر الحریه به رهبر جیش الوطنی در شمال سوریه فعال شدند. علاوه بر این گروه‌های تروریست خارجی از جماعت اهل سنت ایران گرفته تا تروریست‌های چینی و چچنی در جنگ اخیر حضور داشتد. در بخش دوم به بررسی گروه های تروریستی حاضر در بحران جدید سوریه پرداخته ایم که فیلم کامل این بخش را می توانید در ادامه ببینید:  .  انتهای پیام/
3218486,اختتامیه سومین دوره جایزه سردار سلیمانی همزمان با روز پژوهش,۲۳ آذر ۱۴۰۳ - ۱۲:۵۷,https://newsmedia.tasnimnews.com/Tasnim/Uploaded/Image/1403/01/19/1403011917332847929769004.jpg,"به گزارش گروه دفاعیخبرگزاری تسنیم، سردار رمضان شریف مشاور فرمانده کل سپاه و رئیس مرکز اسناد تحقیقات و نشر معارف دفاع مقدس و مجاهدت‌های سپاه با گرامیداشت هفته پژوهش و قدردانی از تلاش‌های ارزنده و قابل تحسین جامعه پژوهشی کشور در تبیین و تحلیل درست و دقیق دفاع مقدس و مقاومت و تاکید بر لزوم توسعه و کیفیت بخشی به پژوهش‌های این حوزه اظهار کرد: تاریخ‌نگاری و روایت دقیق و واقع‌بینانه دفاع مقدس برای جلوگیری از تحریف و روایت تاریخ مجعول و همچنین زنده نگه داشتن حماسه فداکاری‌ها و ایثارگری‌های ملت ایران در دفاع از اسلام، انقلاب و میهن اسلامی و قرار دادن دائمی درس‌ها و عبرت‌های آن و همچنین معرفی شهیدان و ایثارگران به عنوان اسوه‌ها و الگوهای برتر در مسیر پیشروندگی کشور و جامعه اسلامی فریضه بزرگی است که به ویژه برای جامعه پژوهشی کشور مسئولیت آفرین است. وی با یادآوری اهمیت امر پژوهش افزود: پژوهش از جنبه‌های مختلفی حائز اهمیت است ازجمله این‌که در پیشرفت دانش موجود، ایجاد رویکرد خلاقانه و نوآورانه، تأثیر بر نظریه‌های علمی، حل مشکلات اجتماعی و اقتصادی و توسعه سیاست‌ها و راهبردها تأثیرگذار و نقش‌آفرین است. رئیس مرکز اسناد، تحقیقات و نشر معارف دفاع مقدس و مجاهدت‌های سپاه با اشاره به تأکید رهبر معظم انقلاب مبنی بر اینکه پیشرفت علمی، پایه و لازمه‌ی قطعی پیشرفت همه‌جانبه و اقتدار یک ملت است و تنها با دستیابی به قدرت و اقتدار است که می‌توان از هویت و حیثیت و استقلال و عزت یک ملت در مقابل زورگویان و مستکبرین حفاظت کرد و منافع ملی را حفظ نمود، یادآور شد: دفاع مقدس یکی از مهم‌ترین مؤلفه‌هایی است که وطن‌دوستی را در کنار مؤلفه‌های بنیادی هویت ایرانیان قرار داد و آن را برای جامعه ترسیم کرد. مشاور فرمانده کل سپاه افزود: در این عرصه مهم‌ترین تأثیر پیروزی مردم در دفاع مقدس گسترش تفکر انقلاب اسلامی در یک جنگ نابرابر بود که به اقصی نقاط جهان تسری پیدا کرد و جبهه مقاومت چه به‌صورت فیزیکی و چه به‌صورت ایده و تفکر نمود عینی این تأثیرگذاری است. وی افزود: پردازش و بررسی این مهم از جنبه‌های گوناگون، کاری بس مهم و ارزش‌آفرین است و جا دارد از پژوهشگران و محققان در این عرصه تقدیر و تشکر کرد و در این میان دو سالانه انتخاب آثار برتر پژوهشی و مقاومت با عنوان ""جایزه سردار سپهبد شهید حاج قاسم سلیمانی"" یکی از اقداماتی است که صورت گرفته و امیدواریم بتوانیم هم در عرصه تجلیل و هم در عرصه ایجاد رغبت و انگیزه در میان پژوهشگران مؤثر واقع شویم. سردار شریف با اشاره به اینکه اختتامیه سومین دوره دو سالانه انتخاب آثار برتر پژوهشی و مقاومت در روز یکشنبه 25 آذرماه، مصادف با روز پژوهش، با سخنرانی سردار سرلشکر حسین سلامی فرمانده کل سپاه پاسداران انقلاب اسلامی و حضور مقامات کشوری و لشکری و همچنین پژوهشگران نویسندگان ناشران و مدیران مراکز پژوهشی کشور برگزار خواهد شد، اظهار کرد: جایزه شهید سلیمانی توسط مرکز اسناد و تحقیقات دفاع مقدس سپاه و با همکاری بنیاد حفظ و آثار در نشر ارزش‌های دفاع مقدس برگزار شده است. این جایزه به منظور ارج نهادن به تلاش‌ها و خدمات شهید سلیمانی در راستای حفظ و نشر ارزش‌های دفاع مقدس و فرهنگ مقاومت ایجاد شده و به شناسایی و تقدیر از آثار و فعالیت‌های مرتبط با این موضوع می‌پردازد. وی به فرآیند داوری و ارزیابی کتاب‌ها، رساله‌های دکتری و مقالات در هفت گروه مختلف اشاره کرد و گفت: آثار ارسالی به دبیرخانه دو سالانه جایزه شهید سلیمانی در پنج گروه‌های داوری شامل گروه داوری نظامی و امنیتی، گروه داوری فرهنگی و ادبی، گروه داوری تاریخی و سیاسی، گروه داوری اجتماعی و اقتصادی و گروه داوری بین‌المللی و مقاومت بررسی شده‌اند. رئیس مرکز اسناد، تحقیقات و نشر معارف دفاع مقدس و مجاهدت‌های سپاه اظهار کرد: علاوه بر این پنج گروه برای کتاب‌ها، یک گروه داوری جداگانه برای بررسی رساله‌های دکتری و یک گروه دیگر برای ارزیابی مقالات تشکیل شده است. هماهنگی این فرآیند تحت نظر دبیر علمی جایزه شهید سلیمانی آقای دکتر محسن پرویز انجام شده است. وی افزود: سرداوران گروه‌های داوری هفتگانه به همراه سایر داوران، مسئولیت بررسی و داوری آثار مرتبط با شناسایی و ارزیابی فعالیت مراکز پژوهشی و تحقیقاتی در زمینه دفاع مقدس و مقاومت را بر عهده داشتند و در این فرآیند، تعداد قابل توجهی از مراکز مورد ارزیابی قرار گرفتند. سردار شریف با بیان اینکه شورای علمی جایزه شهید حاج قاسم سلیمانی در انتخاب پژوهشگران فعال، به بررسی و ارزیابی شاخص‌هایی پرداخته است که به شناسایی پژوهشگران فعال کمک می‌کند، گفت: هدف اعضای شورای علمی این بوده که از تمامی طیف‌های دانشگاهی، مراکز پژوهشی و تحقیقاتی، پژوهشگران مستقل و همچنین پژوهشگرانی که با ناشرین حوزه دفاع مقدس و مقاومت همکاری دارند، شناسایی و ارزیابی انجام دهند. وی اظهار کرد: در این دوره، بیش از 620 عنوان کتاب در حوزه دفاع مقدس و مقاومت با رویکرد پژوهشی، که در بازه زمانی سال‌های 1401 و 1402 منتشر شده‌اند، توسط دبیرخانه این دو سالانه جمع‌آوری شده که نسبت به دوره گذشته 43 درصد رشد داشته است. مشاور فرمانده کل سپاه با اشاره به اینکه در سومین دوره دو سالانه جایزه شهید سلیمانی، 11 عنوان کتاب در زمینه‌های مختلف به‌عنوان کتاب برگزیده و شایسته تقدیر شناخته شد. همچنین یک عنوان رساله دکتری، دو عنوان مقاله پژوهشی، سه عنوان فصلنامه علمی پژوهشی، دو مرکز پژوهشی و تحقیقاتی و 13 پژوژه فعال شناسایی شدند که انشاءلله از آنها تجلیل خواهد شد. انتهای پیام/"
3218466,تست پروازی پهپاد قاهر/ رونمایی از بالگرد رزمی جدید,۲۳ آذر ۱۴۰۳ - ۱۲:۲۰,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم، امیر خواجه‌فرد رئیس سازمان صنایع هوایی وزارت دفاع در حاشیه دوازدهمین نمایشگاه هوایی و فضایی کیش از دستاوردهای جدید کشور در حوزه موتورهای توربوفن و بالگرد ملی خبر داد و جزئیات پروژه‌های در دست اقدام را تشریح کرد. امیر خواجه‌فرد با اشاره به پیشرفت‌های قابل توجه در پروژه موتور توربوفن جهش 700 گفت: زمانی که این موتور رونمایی شد، ما به مرحله اثبات فناوری رسیده بودیم و نمونه توسعه فناوریمان را ساخته بودیم. اما امروز توانسته‌ایم این موتور را با پلتفرم‌های پروازی مورد نیاز بخش‌های دفاعی و تجاری تطبیق دهیم و به تولید آن برای محصولات خاص ورود کنیم. این پیشرفت گامی مهم در تأمین نیازهای کشور است. وی همچنین کاهش مصرف سوخت موتورهای توربوفن را از مزایای اصلی این فناوری دانست که منجر به افزایش برد پروازی و بهبود عملکرد پرنده‌ها می‌شود. در ادامه، امیر خواجه‌فرد درباره پروژه بالگرد ملی اظهار داشت: یکی از اهداف اصلی ما این است که این بالگرد نسبت به ناوگان موجود کشور دارای مزیت‌های ویژه‌ای باشد. در این راستا، دفاتر طراحی ما ایده‌های متعددی ارائه داده‌اند و شرکت پنها، همراه با کنسرسیومی متشکل از سازمان صنایع هوایی و شرکت‌های دانش‌بنیان، کار طراحی و تولید این بالگرد را بر عهده خواهند داشت. همکاری بخش خصوصی در این پروژه نقش کلیدی ایفا خواهد کرد. وی با اشاره به زیرساخت‌های مورد نیاز برای این پروژه گفت: در کنار طراحی پلتفرم اولیه، زیرساخت‌های فنی و فناوری مورد نیاز نیز در حال توسعه است تا آماده ورود سامانه‌های جدید در زمان تولید نهایی باشیم. امیر خواجه‌فرد همچنین از پروژه‌های دیگر این سازمان خبر داد و گفت: پروژه هواپیمای جنگنده قاهر اکنون در نسخه پهپادی مراحل تست پروازی را طی می‌کند و نتایج امیدوارکننده‌ای داشته‌ایم. وی در خصوص جت‌های آموزشی نیز بیان کرد: توسعه جت‌های آموزشی با هدف خودکفایی نیروی هوایی در حوزه آموزش در دستور کار قرار گرفته و تکمیل ناوگان آموزشی نیروهای مسلح از اولویت‌های ما است. رئیس سازمان صنایع هوایی در پایان به ساخت بالگردهای جدید برای نیروهای دریایی اشاره کرد و گفت: برای ارتقای ناوگان نیروی دریایی، یک بالگرد جدید رزمی طراحی شده که در آینده نزدیک رونمایی خواهد شد. ما وظیفه خود می‌دانیم که علاوه بر حفظ و ارتقای ناوگان موجود، به توسعه مداوم آن نیز بپردازیم. انتهای پیام/
3218453,آزمون ورودی دانشگاه‌های افسری ارتش برگزار شد,۲۳ آذر ۱۴۰۳ - ۱۱:۵۷,https://newsmedia.tasnimnews.com/Tasnim/Uploaded/Image/1400/12/08/1400120812033412124870744.jpg,به گزارش گروه دفاعیخبرگزاری تسنیم، آزمون ورودی دانشگاه‌های افسری ارتش جمهوری اسلامی ایران صبح امروز در 26 حوزه آزمون و از بین داوطلبان دارندگان مدرک دیپلم در رشته‌های ریاضی، علوم تجربی، علوم معارف و علوم انسانی در سراسر کشور برگزار شد. در تهران این رقابت علمی در دانشگاه افسری امام علی (ع) با حضور معاون اجرایی ارتش و نماینده سازمان سنجش کشور انجام گرفت. انتهای پیام/
3217877,سپاه حمله صهیونیست‌ها به زیرساخت‌های سوریه را محکوم کرد,۲۲ آذر ۱۴۰۳ - ۱۰:۴۶,https://newsmedia.tasnimnews.com/Tasnim/Uploaded/Image/1403/01/14/1403011409340992729722454.png,"به گزارشخبرگزاری تسنیمبه نقل از روابط عمومی کل سپاه، سپاه پاسداران انقلاب اسلامی در بیانیه‌ای با محکومیت شدید سوءاستفاده آمریکا و رژیم صهیونیستی از بی‌ثباتی فعلی سوریه و تجاوزگری، اشغالگری و حمله آنان به زیرساخت‌ها و مراکز حیاتی این کشور بر ضرورت حفظ حاکمیت ملی و تمامیت سرزمینی سوریه تأکید و رخدادهای اخیر را عبرت‌آموز و راهگشای بالندگی، استحکام و انگیزه قوی‌تر جبهه مقاومت برای اخراج آمریکا از منطقه و تحقق آرمان امت اسلامی در آزادی قدس شریف و دفع غده سرطانی صهیونیسم از پیکره هستی دانست. در بخشی از این بیانیه آمده است: دفاع از مظلومان و آزادی قدس شریف و ملت فلسطین و بلکه ملت‌های تحت یوغ سلطه اهریمن استکبار و صهیونیسم بین‌الملل، رسالت قرآنی و آرمان بلند انقلاب اسلامی ایران است که متناسب با شرایط و مقتضیات زمان توسط امامین انقلاب اسلامی راهبری و با حماسه‌سازی‌ها و نقش‌آفرینی‌های تاریخی فرزندان این سرزمین با ایمان، عزم، اراده و اقتدار دنبال شده است و در این راه مقدس و تمدن‌ساز در میدان جهاد و مقاومت، شهدای فراوانی را تقدیم اسلام نموده است که بر پیشانی آن نام الهام‌بخش و پرصلابت شهیدالقدس ""سپهبد پاسدار حاج قاسم سلیمانی"" و دیگر شهدای مدافع حرم می‌درخشد. این بیانیه می‌افزاید: جهان در پیچ تاریخی بزرگ در آستانه  شکل‌گیری هندسه قدرت و نظم نوین جهانی قرار دارد که بی‌تردید اسلام عزیز با پرچمداری جمهوری اسلامی ایران یکی از اضلاع اصلی آن به‌شمار می‌رود؛ حقیقتی انکارناپذیر که اردوگاه دشمنان اسلام و مسلمین را بر آن داشته است تمامی عده و عُده خود را با پشتیبانی جنگ همه‌جانبه ترکیبی و امپراتوری رسانه‌ای برای جلوگیری از وقوع آن به میدان دشمنی‌ها وارد سازد. این بیانیه عملیات ""طوفان الاقصی"" و شکست تاریخی و راهبردی رژیم صهیونیستی در هماوردی با مقاومت اسلامی فلسطین و رزمندگان حماس را تجلیگاه اراده و خشم مقدس امت اسلامی برای نابودی رژیم جعلی صهیونی و اخراج بزرگترین حامی آن یعنی ایالات متحده آمریکا از منطقه توصیف و تصریح کرده است: به‌خلاف آنچه تحت اراده اتاق فکر آمریکایی‌ها و صهیونیست‌ها در فضای رسانه‌ای و جنگ روانی با گزاره موهوم شکل‌گیری خاورمیانه جدید و استیلای صهیونیست بر مقدرات ملت‌های منطقه القاء می‌شود، حکایت از آغاز دوران نوینی از پروسه شکست دشمنان امت اسلامی و غلبه جبهه مقاومت بر توطئه ترکیبی جبهه باطل دارد. در ادامه این بیانیه با تأکید بر راهبرد ایران اسلامی در رصد دائمی و همه‌جانبه تحولات منطقه و اشراف اطلاعاتی بر رویکرد و رفتار دشمن در میدان و عرصه رخدادهای شتابنده اخیر در سوریه و اشاره به ارتباطات و دوستی‌های دیرینه، تمدن‌پایه و برخوردار از حکمت و دوراندیشی بین دو ملت ایران و سوریه تصریح کرده است: ملت ایران کمک و همراهی با کشوری که در روزهای بسیار سخت مانند جنگ تحمیلی 8ساله حمایت و پشتیبانی حیاتی و تعیین‌کننده آن را تجربه کرده است، فریضه بزرگ برای خود می‌داند و از هیچ تلاش و کوششی برای بازگشت ثبات، امنیت و آرامش به آن دریغ نخواهد کرد و در این راستا مطمئن است به حول و قوه الهی با مدد جوانان مؤمن و غیرتمند سوری نقشه شوم مشترک آمریکایی صهیونی در این سرزمین شکست خواهد خورد و شاهد درخشش سوریه در میدان پشتیبانی از ملت‌های فلسطین و لبنان خواهیم بود. این بیانیه با محکومیت شدید سوءاستفاده آمریکا و رژیم صهیونیستی از بی‌ثباتی فعلی سوریه و تعرض به تمامیت ارضی این کشور که با تجاوز و بمباران شدید و متراکم مناطق مسکونی و نظامی، نابودی زیرساخت‌ها و مراکز حیاتی و اشغال  مناطقی  از سرزمین سوری همراه بوده است، سکوت حیرت‌انگیز مجامع بین‌المللی برابر این تجاوز و تعرض آشکار را تقبیح و تأکید کرده است: همان گونه که در سیاست‌های اصولی ایران اسلامی تصریح شده است حفظ حاکمیت ملی و تمامیت سرزمینی سوریه و فراهم‌سازی شرایط برای تعیین سرنوشت و نظام سیاسی آینده این کشور با اراده و انتخاب ملت آن حق مسلم مشروع و قانونی است و  بایستی تمکین و مورد حمایت بین‌المللی قرار گیرد. این بیانیه در پایان با گرامیداشت یاد، نام، خاطره و آرمان‌های بلند شهیدان گرانقدر انقلاب اسلامی و جبهه مقاومت در میدان جهاد و مقابله با رژیم جعلی و گرگ‌صفت صهیونیستی به‌ویژه ""سید حسن نصرالله، اسماعیل هنیه، یحیی سنوار، ابومهدی المهندس و حاج قاسم سلیمانی""، بیانات روشنگرانه و تاریخی روز گذشته رهبر عظیم‌الشأن انقلاب اسلامی حضرت امام خامنه‌ای (مدّ ظلّه العالی ) در تبیین لایه‌های مختلف حوادث سوریه و تشریح روند آتی تحولات منطقه و درس‌ها و عبرت‌های ماجراهای اخیر را حجتی برای تحقق وعده صادق دفع غده سرطانی صهیونیسم از پیکره هستی توصیف و تأکید کرده است: بی‌تردید جبهه مقاومت اسلامی تحت لوای ""مکتب مقاومت"" بدون انفعال با هرگونه طرح و نقشه‌ای که در پی اختلال در مقاومت و تضعیف قدرت و اقتدار کشورهای منطقه مانند تجزیه و تغییر جغرافیای کشورها باشد به‌صورت هوشمندانه با بهره‌گیری از فرصت‌ها و ابزارهای پنهان و آشکار در اختیار مقابله کرده و  بالندگی ، خوداتکایی و انگیزه قوی‌تر خود را پشتوانه مستحکم اخراج آمریکا از غرب آسیا و تحقق آرمان آزادی قدس شریف و رهایی ملت فلسطین قرار می‌دهد و به‌ویژه‌ اجازه نخواهد داد مسئله فلسطین و غزه به محاق غفلت و فراموشی سپرده شود. انتهای پیام/+"
3217870,نخستین مانور هماهنگ پهپادی در ایرشو کیش,۲۲ آذر ۱۴۰۳ - ۱۰:۳۶,https://newsmedia.tasnimnews.com/Tasnim/Uploaded/Image/1403/09/22/140309221034361631659954.png,به گزارش گروه دفاعیخبرگزاری تسنیم،‌ برای نخستین بار و بین ایر شوهای برگزار شده داخلی و خارجی، سه فروند پهپاد از نوع مهاجر-6 به طور هماهنگ در نمایشگاه هوایی کیش 2024، به اجرای مانور پهپادی پرداختند. امیر خواجه فرد رئیس سازمان صنایع هوایی درباره این خبر افزود: معمولا در ایرشوها و نمایش‌های هوایی از هواپیماها و جنگنده‌های با سرنشین استفاده می‌شود؛ اما امسال و برای نخستین بار سه پهپاد از نوع مهاجر 6 با پرواز هماهنگ به اجرای مانور پروازی پرداختند. به گزارش تسنیم دوازدهمین نمایشگاه بین المللی هوافضایی ایران که از تاریخ 20 تا 23 آذرماه 1403 (10 تا 13 دسامبر 2024) در کیش برگزار می‌شود، بزرگ‌ترین گردهمایی در حوزه صنعت هوایی و فضایی ایران به شمار می‌آید و میزبان شرکت‌های داخلی و خارجی، مراکز تحقیقاتی، دانشکده‌های هوافضا و شرکت‌های دانش بنیان در این حوزه است. انتهای پیام/  
3219111,شهادت یکی از رزمندگان تیپ صابرین سپاه + جزئیات,۲۴ آذر ۱۴۰۳ - ۱۴:۴۱,https://newsmedia.tasnimnews.com/Tasnim/Uploaded/Image/1403/09/24/1403092414405950931676184.jpg,به گزارشخبرگزاری تسنیماز زاهدان، پاسدار علی احمدی رزمنده تیپ صابرین نیروی زمینی سپاه که در حین ماموریت رزمایش عملیاتی شهدای امنیت جنوب شرق کشور مجروح شده بود پس از 35 روز که از  سطح هوشیاری مناسبی برخوردار نبوده و در حالت کما در بخش مراقبت ها ویژه یکی از بیمارستان های کرمان بستری بود به شهادت رسید. این شهید مدافع امنیت از ناحیه سر دچار آسیب شدید شده بود که علی رغم تلاش پزشکان به فیض شهادت نائل آمد. گفتنی است، مراسم تشییع و تدفین پیکر این شهید والامقام متعاقبا اعلام می‌شود. انتهای پیام/
3218953,سردار نقدی: امروز آمریکایی‌ها باید از سایه خود بترسند,۲۴ آذر ۱۴۰۳ - ۱۲:۰۸,https://newsmedia.tasnimnews.com/Tasnim/Uploaded/Image/1401/08/11/1401081110284881326356334.jpg,"به گزارش گروه دفاعیخبرگزاری تسنیم، سردار محمدرضا نقدی معاون هماهنگ‌کننده سپاه پاسداران انقلاب اسلامی در آئین اختتامیه ششمین رویداد تولید محتوای دیجیتال بسیج پایتخت که در سالن «چهل‌سرا»ی مصلای تهران برگزار شد، با اشاره به اینکه شهدا با خون پاکشان مسیر‌ها را برای پیشرفت و توسعه انقلاب اسلامی باز کرده‌اند، گفت: یک جنگ و رویارویی بزرگ، چندین لایه دارد که یک لایه تاکتیکی است و یک لایه راهبردی؛ لایه راهبردی از لایه تاکتیکی مهمتر است، اما عمیق‌ترین لایه عرصه ایدئولوژیک محسوب می‌شود. وی ادامه داد: شهدا و مقاومان در غزه، لبنان و فلسطین با ایستادگی، صبر، استقامت و خون پاکشان دشمن را در عمیق‌ترین عرصه نبرد شکست داد‌ه‌اند. معاون هماهنگ‌کننده سپاه با توجه به دوران پسا‌لیبرالیسم، عنوان کرد: شهدا کاخ‌های غرب را با خاک یکسان و معبر‌ها را باز کردند و عمیق‌ترین لایه نبرد دشمن را شکست دادند؛ بنابراین اکنون عرصه دست شما جوانان نخبه انقلابی و بسیجی است، بنابراین امروز آمریکایی‌ها باید از سایه خود نیز بترسند. سردار نقدی با اشاره به اینکه دشمن در اندیشه و تفکر شکست خورده است بیان کرد: آمریکا و رژیم صهیونیستی جنایاتی کرده‌اند که در تاریخ بی‌سابقه است؛ حتی مغول، صدام، چرچیل، هیتلر و ناپلئون نیز چنین جنایاتی را نکرده‌اند؛ آنها دانشگاه‌ها، مدارس و بیمارستان‌های غزه را با خاک یکسان کردند که اینها ثمره لیبرالیسم است. وی با تأکید بر اینکه جنایات آمریکا و رژیم صهیونیستی باید به‌عنوان نمونه‌ای به‌صورت نمایشگاه برای مردم به نمایش گذاشته شود، اظهار داشت: ایستادگی مردم غزه، مردم دنیا را بیدار کرد. وی همچنین با تأکید بر اینکه مهمترین لایه نبرد، تولیدات جوانان نخبه و توانمند است، یادآور شد: تفکرات دشمن شکست خورده است و تفکرات دشمن در غزه پیاده شد و غزه ویران‌شده محصول تمدن غرب است. نقدی درباره فتنه 1401 و شکست تزویر دشمنان در ایران، ابراز کرد: دشمن با تزویر عالم را عزادار و ایران را محکوم به نابودی کرد؛ اینها که آن‌قدر دل‌رحم هستند چرا در غزه چنین جنایاتی را مرتکب شدند و 16 هزار و 500 کودک را ذبح کرده و 11 هزار زن را تکه تکه کردند و نوزادان را در روز تولد کشتند و اسم این جنایت تاریخی را دفاع مشروع گذاشتند؟ اینها جنایات غرب را نشان می‌دهد. معاون هماهنگ‌کننده سپاه پاسداران انقلاب اسلامی تصریح کرد: مردم غزه با ایستادگی معبر‌ها را برای شما جوانان انقلابی و ایرانی باز کردند، پس شما جوانان بتازید و دنیا را با تفکر انقلابی که به‌لطف اسلام ناب محمدی(ص) است، تسخیر کنید. وی با تأکید بر اینکه ""به‌زودی رویداد تولید محتوای دیجیتال بسیج را در قدس شریف و مسجدالاقصی و در ابعاد جهانی برگزار خواهیم کرد.""، اضافه کرد: قراین و شواهد پیروزی بزرگ بشریت بر ظالمان را نشان می‌دهد و تلاش، بیداری و ایستادگی ما برای بیدارگری‌ها در دنیا، در این پیروزی اثرگذار است. انتهای پیام/+"
3218670,ادعای کشف پیچیده‌ترین سلاح سایبری زیرساختی جهان,۲۳ آذر ۱۴۰۳ - ۲۰:۰۰,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارشخبرگزاری تسنیم، نکته حائز اهمیت این است که بدافزار کشف شده توسط اکثر آزمایشگاه های امنیت سایبری مطرح جهان مانند joe sandbox  و ‌ virus total شناسایی نشده و باعث حیرت محققین سایبری  گردیده است.از اهداف این بدافزار می توان به روترهای صنعتی و غیر صنعتی، فایروال ها ، تجهیزات کنترل صنعتی و … که در زیرساخت های حساس اعم از آب، پمپ بنزین ها ، تجهیزات اینترنت اشیا، تجهیزات مخابراتی و … اشاره کرد.شرکت امنیت سایبری کلاروتی این بدافزار را در صدر لیست 10 بدافزار تخریبگر صنعتی و بالاتر از استاکس‌نت آمریکایی و بلک‌انرژی چینی قرار داده که موجب ترس محافل امنیت سایبری درخصوص میزان آلودگی و گستردگی آن کرده است. انتهای پیام/
3219664,سرلشکر سلامی: جبهه مقاومت گسترش می‌یابد,۲۵ آذر ۱۴۰۳ - ۱۴:۰۷,https://newsmedia.tasnimnews.com/Tasnim/Uploaded/Image/1402/09/09/1402090913493447728880254.jpg,به گزارش گروه دفاعیخبرگزاری تسنیم، سرلشکر حسین سلامی فرمانده کل سپاه پاسداران انقلاب اسلامی در حاشیه آیین اختتامیه سومین دوره دو سالانه انتخاب آثار برتر پژوهشی، دفاع مقدس و مقاومت در جمع خبرنگاران اظهار داشت: در مقابلِ دشمنانی که به دنبال فروپاشی و تجزیه هویت یکپارچه ملت‌ها هستند، هیچ چیزی جز مکتب شهید سلیمانی که الگوی ایستادگی، مقاومت و ثبات قدم است، نمی‌تواند راهگشا باشد.  سرلشکر سلامی با تأکید بر اینکه ملت‌های مسلمان باید بایستند و از هویت خود دفاع کنند، افزود: سردار سلیمانی نماد مقاومت است و همچنان این نماد در قلب‌های جوانان مسلمان جاری است. همه باید تلاش کنند که آن راه را ادامه دهند، آن پرچم را به دست بگیرند و اجازه ندهند که غیرمسلمانان بر سرنوشت مسلمانان حاکم شوند. فرمانده کل سپاه با اشاره به سخنان رهبر معظم انقلاب اسلامی درخصوص گسترش جبهه مقاومت عنوان کرد: بیاناتی که معظم‌له درخصوص گسترش مقاومت داشتند، یک امر الهی است و حتماً این اتفاق خواهد افتاد. وی گفت: در اقصی‌نقاط جهان اسلام، شاهد جوانانی سرشار از میل به جهاد هستیم که آماده هستند تا در مقابل متجاوزان به بلاد اسلامی ایستادگی کنند؛ همان‌طوری که تاریخ، این چند دهه اخیر شاهد این استعداد و ظرفیت در بین جوان‌های مسلمان است که در هر سرزمینی بیگانگان برای محو هویت آن‌ها قدم برمی‌دارند، جوانان مسلمان سرانجام صحنه را از دست آن‌ها خارج می‌کنند و این اتفاق در سوریه هم رقم خواهد خورد. انتهای پیام/
3219577,سردار سلامی: صهیونیست‌ها در سوریه دفن خواهند شد,۲۵ آذر ۱۴۰۳ - ۱۱:۵۱,https://newsmedia.tasnimnews.com/Tasnim/Uploaded/Image/1403/08/16/1403081614590918331383034.jpg,به گزارش گروه دفاعیخبرگزاری تسنیم،‌ سردار سرلشکر حسین سلامی فرمانده کل سپاه پاسداران انقلاب اسلامی طی سخنانی در جشنواره دوسالانه انتخاب آثار برتر پژوهشی دفاع مقدس، اظهار داشت: هویت و شخصیت هر ملت، تنها منفصل و منقطع از تاریخ آن ملت نیست. اعتبار و منزلت و شخصیت هر کشور و هر ملتی، تراکمی است از مجموعه رویدادها، حادثه‌ها، حماسه‌ها و نقش‌آفرینی شخصیت‌های بزرگ و حتی نقش‌آفرینی آحاد یک ملت در تاریخی که آن ملت و کشور امتدادی از آن تاریخ است. سرلشکر سلامی با بیان اینکه تاریخ مجموعه منفصلی از نقاط ناپیوسته به یکدیگر نیست، بلکه یک تابع پیوسته‌ی زمانی است، افزود: هیچ ملتی را نمی‌توان از گذشته‌ی خود منقطع کرد. ما هنوز کاملاً با گذشته دور و نزدیک اسلام و ایران پیوند عمیقی داریم. فرمانده کل سپاه ادامه داد: عاشورا در تمام ارکان زندگی ما به شکل یک هویت زنده و به‌عنوان یک حقیقت جاری و سرچشمه‌ای از عناصر، فضائل، ارزش‌ها و آرمان‌ها که ما را با خود شکل می‌دهد، جریان دارد و ما با آن پیوند عمیقی داریم. وی عنوان کرد: هنوز وقتی داستان جنگ‌های سابق را می‌خوانیم که در آن‌ها فتوحاتی نصیب ما شده است، خوشحال می‌شویم، روحیه می‌گیریم و تازه می‌شوم و وقتی به قطعاتی از تاریخ رجوع می‌کنیم که شکست خورده‌ایم، غمگین و پژمرده می‌شویم. ما هم در آینده، هم در حال و هم در گذشته زندگی می‌کنیم. سرلشکر سلامی با بیان اینکه حادثه‌ها ابعاد وجودی یک ملت را می‌سازند، گفت: معیار‌های قضاوت مطمئن برای سنجش استعداد و ظرفیت کشور‌ها و ملت‌ها برای اینکه چگونه در حال و آینده عمل کنند، نگاه به آینه حادثه‌ها در گذشته است. جنگ‌ها همیشه برای محو و نابودی موجودیت ملت‌ها طراحی می‌شوند و اگر اقوام و ملل در این حادثه‌ها حماسه نیافرینند، برای همیشه از صحنه جغرافیای سیاسی عالم حذف می‌شوند. فرمانده کل سپاه اضافه کرد: اگر شخصیت‌های بزرگ سیاسی وجود نداشته باشند که در مقابل دشمنان، سد ایجاد کنند و روح یک ملت را برای آفرینش یک شکوه به میدان نیاورند، ملت‌ها می‌شکنند. وی ادامه داد: تاریخ پر از ظهور و سقوط‌ها، شکست‌ها و پیروزی‌ها، افتخارات و بعضاً نفرت‌ها و ننگ‌هاست؛ اینکه یک ملت کدام جهت تاریخ را انتخاب کند و برای خود چه خط، اثر و امدادی بسازد، دارای اهمیت فراوانی است. سرلشکر سلامی افزود: برای عبور از صحنه‌های سخت، ملت‌ها نیازمند رهبران بزرگ هستند؛ رهبرانی که روح، شخصیت و آرمان‌شان در پیکره ملت جاری شود و انسان‌هایی در تراز خود بسازند. فرمانده کل سپاه تأکید کرد: برای ایستادگی به مکتب، پشتوانه و غنای معنوی، استعداد در باور‌ها و اعتقادات نیاز است تا یک ملت بتواند بایستد. ایستادن، ثبات و استقامت موضوعی مربوط به سخت‌افزار‌ها نیست، بلکه موضوعی است مربوط به قلب‌ها، باورها، اعتقادات و هویت‌ها، و دفاع مقدس این خصوصیات را داشت. وی گفت: نوشتن در موضوع دفاع مقدس یک توصیف صرف تاریخی، بیان خاطره و داستان‌سرایی نیست؛ بلکه جاری کردن یک مکتب، ارزش‌ها، فرهنگ‌ها، فضیلت‌ها و انتقال روح است؛ انتقال روح است از عمق وجود انسان‌هایی که در مقطعی برای حیات دائمی یک ملت از حیات خویش می‌گذرند؛ انسان‌های برجسته، بلندقامت با رفعت معنوی به بلندای شکوه یک ملت که برای ماندن، رفتن را برمی‌گزینند، انسان‌هایی که آن‌ها هم دارای آرزو‌های بزرگ و به زندگی‌کردن علاقمند هستند، می‌خواهند سعادتمند باشند و به آزادی، حریت، عزت و کرامت می‌اندیشند؛ همان‌هایی که زندگی و حیات را دوست می‌دارند، اما گاهی مرگ را با یک دنیا و حیات جاودانه مقایسه، مبادله و معامله می‌کنند، انسان‌هایی که جاودانگی را دوست دارند. «شهادت» رمز جاودانگی است و منطق کربلا و عاشورا دوست‌داشتن جاودانگی است. سرلشکر سلامی شهادت را ترسیم یک خط بی پایان از عزت، استقامت و کرامت دانست و بیان کرد: آن‌هایی که برای دفاع مقدس می‌نگارند، این فرهنگ جاودانگی را منتقل می‌کنند، نسل‌ها را با آن درمی‌آمیزند، پیوند بین زندگی و حیات جاودانه را برای یک ملت معنا می‌کنند و قهرمانان داستان‌های بزرگ را زنده نگه می‌دارند. ملتی خوشبخت است که قهرمان دارد. وی تصریح کرد: اگر دفاع مقدس نبود، ما نمی‌توانستیم در برابر استکبار با این همه پیشرفتگی و این همه قدرت ظاهری‌اش ایستادگی کنیم. ما ایستادگی را در آنجا مشق کردیم و ادبیات مقاومت در جامعه ما جریان پیدا کرد؛ آن ادبیات و آن شخصیت‌ها هنوز زنده هستند، هنوز حماسه خلق می‌کنند، شهید می‌شوند و فرماندهی می‌کنند. فرمانده کل سپاه در بخش دیگری از سخنان خود با اشاره به وضعیت کنونی منطقه و جهان، عنوان کرد: جهان اسلام امروز عرصه جهاد است و ما از منافع، تاریخ و سرزمین‌مان قاطعانه حفاظت می‌کنیم. ایران سرزمین مردان و زنانِ جهادگر است. سرلشکر سلامی درباره اوضاع سوریه گفت: امروز می‌بینید که این قدرت‌های بیگانه که در سوریه آتش می‌آفرینند، چگونه مثل گرگ‌های گرسنه به جان یک آهوی تنها در بیابان افتادند و هر یک تکه‌ای از بدن او را می‌کَنند. صهیونیست‌ها جنوب آن را، دیگری شمال و یکی شرق کشور را و در میانه، مردم سرگردان و تنها با آینده‌ای مبهم مواجه‌ هستند. وی ادامه داد: این یک درس تلخ است که ما می‌گیریم؛ اما باید این عبرت بزرگ را در کنار عبرت‌های بزرگِ به جای مانده از دفاع مقدس مورد توجه قرار دهیم. فرمانده کل سپاه یادآور شد: همه دیدند تا ما بودیم، مردم سوریه زندگی می‌کردند؛ چون ما به دنبال عزت‌شان بودیم. ما نرفته بودیم تا بخشی از خاک سوریه را به خاک خودمان ملحق کنیم و آنجا را میدان جستجوی منافع بلندپروازانه و زیاده‌خواهانه خود قرار دهیم؛ بلکه ما رفته بودیم تا اجازه ندهیم که عزت مسلمانان تخریب شود. سرلشکر سلامی گفت: صهیونیست‌ها می‌توانند با چشم غیرمسلح درون خانه‌های دمشق را ببینند؛ این واقعاً قابل تحمل نیست. باید ایستاد؛ همان‌گونه که رهبر عزیزمان فرمودند، سوریه به فضل الهی به دست جوانان برومند و میدان‌دیده خود آزاد خواهد شد. وی تأکید کرد: صهیونیست‌ها تاوان سنگینی خواهند پرداخت و در همین سرزمین دفن خواهند شد؛ اما این به قدری زمان و به یک استقامت عظیم، همت بلند، اراده و ایمانی با شکوه نیاز دارد که در جوانان مجاهد جهان اسلام، هم این غیرت، هم این انگیزه و هم این ایمان وجود دارد. انتهای پیام/
3219516,سرلشکر باقری: تحقیق و پژوهش مانع از تحریف دفاع مقدس می‌شود,۲۵ آذر ۱۴۰۳ - ۱۰:۴۴,https://newsmedia.tasnimnews.com/Tasnim/Uploaded/Image/1402/07/16/1402071611183733528517884.jpg,به گزارش گروه دفاعیخبرگزاری تسنیم، در جریان برگزاری آیین سومین دوره دو سالانه انتخاب آثار برتر پژوهشی دفاع مقدس و مقاومت که صبح امروز در باغ موزه انقلاب اسلامی و دفاع مقدس برگزار شد، پیام سرلشکر محمد باقری، رئیس ستاد کل نیروهای مسلح، به سومین دوره دوسالانه انتخاب آثار پژوهشی دفاع مقدس قرائت شد.  متن این پیام به شرح زیر است: انقلاب شکوهمند اسلامی در گام دوم، در مسیر نائل شدن به الگوی پیشرفت همه‌جانبه می‌باشد که مهم‌ترین مؤلفه‌ی تحقق این مهم، خوداتکایی و خودباوری است. تاریخ پرافتخار هشت سال دفاع مقدس، تجربه‌ای گرانبها و ارزشمند برای کشورمان بوده که واکاوی هر چه بیشتر علل و عوامل این موفقیت ماندگار و تاریخی، نیازمند پژوهش‌های متقن و علمی در شقوق مختلف آن است. ادبیات دفاع مقدس، که نمایانگر روحیه حماسی ملت مقاوم در صحنه جنگ نابرابر بوده و فرهنگ ناب، مقاومت، پایداری، ایستادگی و شهادت را به نسل‌های آینده منتقل خواهد کرد، برای غنای خود نیازمند تحقیق و پژوهش است. هر چه پژوهش در ابعاد گوناگون دفاع مقدس واقعی‌تر و عالمانه‌تر باشد، ادبیات جنگ به همان میزان رشد یافته‌تر و تأثیرگذار خواهد بود. به یقین، تحقیق و پژوهش متقن و دانشی در خصوص دفاع مقدس، مانع تحریف واقعیت‌های ارزشمند آن خواهد بود. بر مسئولان و دست‌اندرکاران عرصه دفاع مقدس لازم است تا در راستای تحقق آرمان‌های ارزشمند حضرت امام خمینی (ره) و رهنمودهای رهبر فرزانه و حکیم انقلاب اسلامی، حضرت امام خامنه‌ای (مد ظله العالی)، و به منظور رونق بخشی بیش از پیش پژوهش‌ها و مطالعات هشت سال جنگ تحمیلی، بسترهای لازم را فراهم سازند و با حمایت‌های مادی و معنوی هدفمند از پژوهش‌ها و پژوهشگران دانشگاهی و جوان، پذیرای یافته‌های آنان باشند تا با اتخاذ این رویکرد، شاهد بروز و ظهور آثار فاخر و ارزشمند پژوهشی در عرصه دفاع مقدس باشیم. اینجانب ضمن تشکر از تمامی دست‌اندرکاران و پژوهشگران پرتلاش این حوزه، امیدوارم با تبیین مجاهدت‌ها، معارف و آموزه‌های سال‌های حماسه، شاهد ارتقاء و پیشرفت کشور عزیزمان به دست جوانان و نوجوانان این مرز و بوم باشیم. در پایان، از همت مرکز اسناد و تحقیقات دفاع مقدس که برگزاری سومین دوره دوسالانه انتخاب آثار پژوهشی دفاع مقدس را با تفویض بنیاد حفظ آثار و نشر ارزش‌های دفاع مقدس بر عهده دارد، قدردانی نموده و ضمن تبریک به برگزیدگان این دوره، امیدوارم همواره در مسیر اعتلای ایران اسلامی و فرهنگ والا و ارزشمند انقلاب اسلامی، دفاع مقدس و مقاومت موفق و پیروز باشید. انتهای پیام/
3219466,سرلشکر سلامی درگذشت مادر شهیدان جوادنیا را تسلیت گفت,۲۵ آذر ۱۴۰۳ - ۰۹:۳۰,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارشخبرگزاری تسنیم،  سردار سرلشکر حسین سلامی فرمانده‌کل سپاه پاسداران انقلاب اسلامی طی پیامی درگذشت والده شهیدان والامقام احمد، علی، یونس و محمد جوادنیا را تسلیت گفت. متن پیام تسلیت سردار سلامی به‌شرح زیر است: بسم اللّه الرّحمن الرّحیم انّا للّه و انّا الیه راجعون درگذشت بانوی صالحه، حاجیه خانم فاطمه عباسی ورده، والده شهیدان والامقام احمد، علی، یونس و محمد جوادنیا را که همزمان با ایام وفات حضرت ام‌البنین سلام الله علیها، اسوه ایثار و استقامت دعوت حق‌تعالی را لبیک گفت، به عموم داغدیدگان تسلیت و تعزیت عرض می‌کنم. رجاء واثق دارم الگوی تربیت فاطمی(ع) و تأسی این بانوی فاضله به مادر مکرم سقای کربلا و علمدار سپاه حضرت اباعبدالله الحسین علیه السلام، که ایثارگرانه فرزندان خویش را در دفاع از حریم اسلام و ولایت به کارزار نبرد با دشمنان فرستاد و بر مصیبت آنان صبوری ورزید، بر صحیفه درخشان تاریخ انقلاب اسلامی ماندگار و الهام‌بخش و برای آن بانوی مکرمه باقیات الصالحاتی گرانسنگ در روز جزا خواهد بود. با تکریم و تعظیم به مقام شامخ شهدای گرانقدر و مادران والامقام و صبور آنان به‌ویژه حاجیه خانم عباسی ورده، علو درجات، رحمت واسعه الهی و همنشینی با حضرت ام‌البنین سلام الله علیها و فرزندان عزیزش را برای آن بانوی مؤمنه از خداوند متعال مسئلت دارم. سرلشکر پاسدار حسین سلامی فرمانده‌کل سپاه پاسداران انقلاب اسلامی انتهای پیام/+
3220092,سردار معروفی خواستار توسعه شبکه‌سازی میان اساتید و نخبگان شد,۲۶ آذر ۱۴۰۳ - ۱۰:۳۲,https://newsmedia.tasnimnews.com/Tasnim/Uploaded/Image/1401/03/31/1401033113241436925557754.jpg,به گزارش گروه دانشگاهخبرگزاری تسنیم، نشست شورای بسیج اساتید کشور با حضور سردار حسین معروفی، معاون هماهنگ‌کننده سازمان بسیج مستضعفین، برگزار شد. در این نشست، موضوعاتی چون نقش اساتید در تقویت هویت انقلابی، دشمن‌شناسی و شبکه‌سازی نخبگان برای مقابله با تهدیدات فرهنگی و اجتماعی مورد بررسی قرار گرفت. سردار معروفی در آغاز جلسه به نقش اساسی نخبگان و اساتید دانشگاهی در هدایت جامعه اشاره کرد. وی با اشاره به اینکه بازسازی مرجعیت اجتماعی این گروه‌ها برای تقویت انسجام ملی و مقابله با تهدیدات دشمنان امری ضروری است، افزود: دشمنان با هدف تضعیف مرجعیت نخبگان تلاش می‌کنند تا شکاف‌های اجتماعی و فکری ایجاد کنند، و این امر نیازمند اقدامات جدی برای حفظ و تقویت این مرجعیت است. شجاعت ملی؛ کلید توانمندسازی ملت وی شجاعت را یکی از عناصر کلیدی در توانمندسازی جامعه دانست و بیان کرد: شجاعت ملی باعث می‌شود ملت بتواند در برابر تهدیدات داخلی و خارجی ایستادگی کند. سردار معروفی اشاره کرد: شجاعت باید در تمام لایه‌های اجتماعی تقویت شود تا جامعه بتواند با اطمینان و قدرت به پیش برود. شجاعت ملی نه تنها در میدان‌های جنگ بلکه در تمامی عرصه‌های زندگی اجتماعی و فرهنگی نقش مهمی دارد. پیشکسوتان و جوانان انقلابی؛ هم‌افزایی برای آینده روشن وی  به اهمیت همکاری میان پیشکسوتان باتجربه و جوانان انقلابی اشاره و تاکید کرد: این دو گروه با اتحاد و بهره‌گیری از تجربه و انگیزه خود می‌توانند تیر انقلاب را به هدف برسانند. سردار معروفی بیان کرد: گذشته انقلاب سرمایه‌ای مقدس است که باید با نگاهی الهام‌بخش به آن بازنگری شود تا بتوان آینده‌ای روشن‌تر و پایدارتر برای انقلاب اسلامی ترسیم کرد. همکاری میان نسل‌های مختلف باعث می‌شود که دانش و تجربه پیشکسوتان با انرژی و نوآوری جوانان ترکیب شود و نتیجه‌ای مؤثرتر حاصل شود. معاون هماهنگ‌کننده سازمان بسیج به نقش حیاتی اندیشه‌ورزی و مشورت در حرکت‌های انقلابی اشاره کرد و گفت: هیئت‌های اندیشه‌ورز می‌توانند با تولید فکر عمیق و ارائه راه‌حل‌های عملی، بستر لازم برای تحقق اهداف انقلاب را فراهم کنند.برای هر اقدامی ابتدا باید اندیشه‌ای قوی پشت آن وجود داشته باشد و سپس با عمل هدفمند و هماهنگ، به تحقق آن پرداخته شود. وی از آموزه‌های امام حسن (ع) برای تاکید بر اهمیت مشورت و استفاده از خرد جمعی در تصمیم‌گیری‌ها بهره برد. ضرورت دشمن‌شناسی و تقویت شبکه‌سازی نخبگان معاون هماهنگ‌کننده سازمان بسیج به تهدیدات دشمنان، از جمله تلاش برای القای ناامیدی و تخریب هویت جوانان، اشاره و بر لزوم تقویت دانش دشمن‌شناسی در دانشگاه‌ها تاکید کرد. وی گفت: دیده‌بان تیزبین بودن شرط موفقیت در مقابله با دشمن است و باید به تهدیدات پاسخ‌های دقیق و قاطع داد. سردار معروفی خواستار توسعه شبکه‌سازی میان اساتید و نخبگان در سراسر کشور شد تا مرجعیت فکری و فرهنگی این گروه‌ها تقویت شود و در برابر هجمه‌های دشمنان ایستادگی کنند. نقش دانشگاه‌ها در تقویت هویت انقلابی سردار معروفی دانشگاه‌ها را یکی از مهم‌ترین میدان‌های نبرد فرهنگی و ارزشی دانست و بر اهمیت تربیت نسل جوان در این نهادها تاکید کرد. وی از اساتید و نخبگان خواست تا با ارائه تحلیل‌های دقیق و ارائه الگوهای مناسب، دانشجویان را در مسیر صحیح هدایت کنندو افزود: دانشگاه‌ها باید با برنامه‌ریزی منسجم، به پایگاهی برای تربیت نیروهای انقلابی و جهادی تبدیل شوند و نقش پیشگامان فکری در ارتقای بینش دانشجویان را ایفا کنند. فضای مجازی و مقابله با تهدیدات نرم سردار معروفی فضای مجازی را یکی از ابزارهای اصلی دشمن برای تخریب هویت جوانان دانست و بر لزوم نظارت و تولید محتوای بومی تاکید و افزود:  فضای مجازی نباید به عرصه‌ای برای تهدید و تزلزل جامعه تبدیل شود و مقابله با این چالش نیازمند برنامه‌ریزی و تلاش جمعی است. سردار معروفی گفت: باید محتوای مناسب و مقاوم در فضای مجازی تولید شود تا بتوان از تاثیرات مخرب آن جلوگیری کرد. برنامه‌ریزی سالانه و اقدامات عملیاتی وی به اهمیت تدوین برنامه‌های سالانه برای اقدامات آفندی و پدافندی اشاره کرد و گفت: بسیج و نخبگان باید با برنامه‌ریزی دقیق و اقداماتی هماهنگ، تغییرات موثری در فضای مجازی و حقیقی ایجاد کنند. وی تاکید کرد: تنها با اجرای دقیق و پیوسته این اقدامات می‌توان در برابر دشمن ایستادگی و انسجام ملی را حفظ کرد.شناسایی قطب‌های مختلف علمی و گردآوری شخصیت‌های دلسوز و انقلابی در ادامه نشست محمدرضا مردانی، رئیس بسیج اساتید کشور، بر اهمیت فناوری‌های نوظهور و ظرفیت‌های بی‌نظیر اساتید بسیجی در این حوزه تأکید کرد و افزود: دست‌یابی به تکنولوژی‌های پیشرفته و دستاوردهای نوظهور نیازمند برنامه‌ریزی دقیق، سرمایه‌گذاری طولانی‌مدت و ایجاد زیرساخت‌های لازم است. مردانی با اشاره به اهمیت هوش مصنوعی به‌عنوان یکی از موضوعات کلیدی سازمان، اظهار داشت: هوش مصنوعی و دیگر علوم و فناوری‌های نوظهور در جهت‌گیری‌های سازمان بسیج اساتید جایگاه ویژه‌ای دارد. امیدواریم این تلاش‌ها بتواند نقطه آغاز مهمی برای نظام اسلامی در این حوزه باشد.رئیس بسیج اساتید کشور به محدودیت‌های فعلی در استفاده از ظرفیت‌های اساتید اشاره کرد و افزود: بسیج اساتید یک ظرفیت بزرگ است، اما برای بهره‌برداری همزمان از تخصص‌های گوناگون، حداقل‌هایی مانند فضای مناسب، ابزارهای لازم و هم‌افزایی میان بخش‌ها مورد نیاز است. بدون این زیرساخت‌ها نمی‌توان برنامه‌ها را به نتایج مطلوب رساند. وی همچنین بیان کرد: مشکلات قانونی و اداری و محدودیت‌های ساختاری، مانعی برای استفاده مستقل از این ظرفیت‌ها است، اما تلاش‌ها برای غلبه بر این موانع باید ادامه یابد. مردانی از برنامه‌های بسیج اساتید برای شناسایی قطب‌های مختلف علمی و گردآوری شخصیت‌های دلسوز و انقلابی خبر داد.این نشست‌ها و تلاش‌ها می‌تواند به یک نقطه آغاز برای ایجاد تحول در نظام علمی و فناورانه کشور تبدیل شود. انتهای پیام/
3220060,امیر سیاری: بحث جنگ با مذاکره و سازش حل‌وفصل نمی‌شود,۲۶ آذر ۱۴۰۳ - ۰۹:۴۵,https://newsmedia.tasnimnews.com/Tasnim/Uploaded/Image/1403/02/13/1403021318192665329940644.jpg,به گزارش گروه دفاعیخبرگزاری تسنیم، امیر حبیب‌الله سیاری معاون هماهنگ‌کننده ارتش جمهوری اسلامی ایران صبح امروز، دوشنبه، در نخستین همایش ملی فرماندهی و جنگ شناختی که در محل دافوس آجا برگزار شد، طی سخنانی بیان کرد: دشمنان با تسلط بر مغزها می‌خواهند یک ملت و سرزمین را تحت سلطه دربیاورند؛ باید مغزها را حفظ کرد چون اگر به مغزها تسلط یابند، سایر اقدامات مؤثر واقع نمی‌شود. معاون هماهنگ‌کننده ارتش گفت: تجربیات دفاع مقدس گنج است و از این تجربیات باید استفاده کرد اما، آیا سلاح‌هایی که در دفاع مقدس داشتیم به‌تنهایی جوابگوی نیازهای فعلی است؟ مشخص است که نمی‌توانیم با تکیه بر آن جواب آینده را بدهیم؛ از آن تجربیات باید بهره برد اما برای آینده باید تلاش و کوشش جدیدی کرد. وی عنوان کرد: بی‌توجهی به تهدیدات و فناوری‌های نوین قطعاً ما را دچار غافلگیری راهبردی می‌کند و هم‌چنین لازم است که به بحث‌های شالوده‌شکن در جنگ‌ها توجه داشت، هم‌چنین بی‌توجهی به تهدیدات حال و آینده و فناوری‌های نوین قطعاً ما را دچار غافلگیری فناورانه خواهد کرد؛ اگر به این مسائل دقت نداشته باشیم، دچار غافلگیری فناورانه و راهبردی خواهیم شد. امیر سیاری اضافه کرد: اگر ملت و کشوری هم دچار غافلگیری راهبردی شود یعنی کلاً صحنه را واگذار کرده، چه بخواهد و چه نخواهد، غافلگیری راهبردی یعنی صحنه را واگذار کرده است، به این دلیل به بحث‌های حوزه‌های برترساز و شالوده‌شکن در جنگ‌های حال و آینده باید توجه کرد. وی خاطرنشان کرد: ما از شرکت‌های دانش‌بنیان و نخبگان استفاده می‌کنیم تا دچار غافلگیری فناورانه و راهبردی نشویم. در ارتش جمهوری اسلامی ایران به موضوعات برترساز و شالوده‌شکن توجه خاصی می‌شود که یکی از موارد مهم علوم شناختی است. معاون هماهنگ‌کننده ارتش گفت: باید هوشمندی و میزان آگاهی طیف خاکستری را بالا برد تا بتوانیم از جنگ شناختی جلوگیری کنیم. اولین سلاح‌ پیشگیرانه و مقابله در جنگ شناختی، ارتقاء هوش اجتماعی است. اگر از هوش اجتماعی مناسبی برخوردار باشیم یعنی با توانایی شناخت خود و دیگران در سطح اجتماعی می‌توانیم از جنگ شناختی جلوگیری کنیم. وی ادامه داد: دومین سلاح آگاهی‌بخشی به جامعه است؛ هرقدری جامعه نسبت به این مسائل  آگاه‌تر باشد، توان ما در مقابله با جنگ شناختی بیشتر است. بهترین راه مقابله با جنگ شناختی نیز ارتقای آگاهی میان طیف خاکستری و هوشیاری عمومی است. طیف خاکستری همه‌جا تأثیرگذار است و باید هوشمندی و میزان آگاهی آن‌ها را بالا برد تا ما بتوانیم از این جنگ جلوگیری کنیم. انتهای پیام/+
3220861,صفوی:تنها راه مقابله با آمریکا ایجاد قطب قدرت جهان اسلام است,۲۷ آذر ۱۴۰۳ - ۱۱:۱۰,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم، سردار سرلشکر سیدیحیی صفوی دستیار و مشاور عالی فرمانده معظم کل قوا در تشریح نظریه شکل گیری قطب قدرت جهان اسلام در هندسه نظم جدید جهانی که صبح امروز به عنوان نظریه برتر در میان نظریات دفاعی، امنیتی و مدیریت راهبردی کشور انتخاب شد، گفت: ما در جهان و منطقه‌ای آشوبناک به سر می‌بریم، سلطه قدرت و رقابت‌های ژئوپلیتیکی و ژئواستراتژیکی قدرت‌های فرامنطقه‌ای و منطقه‌ای برای دستیابی به سلطه سیاسی و فرهنگی و اقتصادی بر مناطق استراتژیک جهان، اساس رقابت قدرت‌ها و جدال‌ها و تنش‌ها و جنگهای دویست سال گذشته تا هم اکنون وجود دارد.  این استاد جغرافیای سیاسی و ژئواستراتژی با بیان اینکه قدرتهای برآمده و پیروز جنگ اول و دوم جهانی، کشورهای اروپایی، آفریقایی و آسیایی و به طور خاص سرزمینهای اسلامی از شمال آفریقا تا غرب و شرق آسیا را بین خودشان تقسیم و دولت‌هایی با مرزهای مصنوعی یا مرزهای استعماری ایجاد کردند، گفت: آنها حکومت‌های دست نشانده خود را برای غارت منابع اقتصادی و سلطه سیاسی و فرهنگی و نظامی در بین کشورها مستقر کردند. در شمال آفریقا و خاورمیانه یعنی به اصطلاح خودشان هارتلند جهان و به اعتقاد ما در قلب جهان اسلام، یک غده سرطانی و یک دولت تروریستی ایجاد کردند ولی هرگز در ملت سازی این دولت جعلی موفق نبودند. وی با برشماری رخدادهای بزرگ جهانی و منطقه‌ای که نظام دوقطبی را بهم ریخت خاطرنشان ساخت: پیروزی انقلاب کبیر اسلامی، پیروزی دفاع مقدس ملت بزرگ ایران، فروپاشی اتحاد جماهیر شوروی و شکست آن در اشغال افغانستان، شکل گیری جبهه مقاومت برای مقابله با جنگ طلبی و سلطه طلبی رژیم صهیونیستی از شمال آفریقا تا غرب اسیا، شکست آمریکا در لشکرکشی و اشغال نظامی افغانستان، عراق و شکست قدرت هژمون آمریکا از جمله این رخدادهای بزرگ اخیر به شمار می‌رود. عضو شورای راهبردی روابط خارجی در تشریح تصویر ژئوپلیتیکی از نظام قدرت در قرن حاضر تصریح کرد: به نظر می‌رسد جهان امروز در مرحله گذار ژئوپلیتیکی به سر می‌برد و هندسه نظم جدید جهانی در مقیاس جهانی و منطقه‌ای در حال بروز و ظهور است و در این فرآیند گذار ژئوپلیتیکی در مقیاس جهانی، به نظر می‌رسد نظام قدرت از غرب عالم بر مبنای یک ساختار دو بخشی شرقی و غربی، آرام آرام در حال انتقال به شرق عالم است. سرلشکر صفوی ادامه داد: اندیشمندان سیاست بین الملل و علوم سیاسی و علوم ژئواستراتژی مبنای این تغییر بزرگ و جابجایی فضایی قدرت را اقتصاد دانش بنیان، فرهنگ و ایدئولوژی و فناوری‌های نوین مثل هوش مصنوعی، ارتباطات رسانه‌ای و حضور کروی و بروز و ظهور رهبران قدرتمند و کشورهای قدرتمند در قمیاس قاره‌ای، منطقه‌ای می‌دانند. رئیس پژوهشگاه علوم و معارف دفاع مقدس شهید حاج قاسم سلیمانی گفت: در چارچوب پارادایم رقابت قدرت‌های جهانی، به نظر این اندیشمندان جهان به سمت چندجانبه گرایی یا چندقطبی شدن قدرت در حال حرکت است و قدرت آسیایی و یا قدرت اوراسیایی مرکب از کشورها و دولت‌های‌ چین، هند، روسیه و ایران در قالب سازمان همکاری شانگهای و بریکس بر اساس تهدیدات مشترک و منافع مشترک و به طور مشخص برای مقابله با یکجانبه گرایی ایالات متحده آمریکا، ناتو و کاهش قدرت دلار در مبادلات اقتصادی جهانی در حال بروز و ظهور است. عضو هیئت علمی دانشگاه جامع امام حسین(ع) ادامه داد: گسل‌های فعال ژئواستراتژیک غربی و شرقی در مقابل روسیه و چین در مقیاس کروی و بر سطح گسل خشکی اوراسیا با اروپا و مقابله با قلمروسازی جغرافیایی ایالات متحده آمریکا، اروپا و ناتو برای به خطر انداختن امنیت ملی فدراسیون روسیه و گسل شرقی برای مقابله با قدرت یابی چین در مقیاس جهانی در اقیانوس آرام و شرق آسیا با حضور آمریکا و هم پیمانانش در ژاپن، تایوان، کره جنوبی، فیلیپین و استرالیا و برخی از دیگر کشورها ایجاد شده است که جنگ روسیه و اوکراین در اثر این گسل است. وی در تشریح گسل فرهنگ و تمدن تمدن غرب با جهان اسلام گفت: این گسل بر اساس غلبه و سلطه ارزش‌ها و مظاهر مادی، علمی، تکنولوژی و فرهنگی کشورهای غربی(امریکا و اروپا) به واسطه قدرت نظامی، سلطه سیاسی و اقتصادی و سوابق استعماری 200سال گذشته شکل گرفته است. مشاور رهبر انقلاب با اشاره به ادامه سلطه کنونی آنها بر بیشتر کشورهای اسلامی گفت: راهبرد آمریکا و صهیونیست‌ها در جنگ کنونی علیه ملت مظلوم فلسطین و ادامه تهاجم به لبنان و ساقط کردن حکومت سوریه و پیشروی زمینی در خاک سوریه تا زندیکی دمشق را مشاهده می‌کنید. صفوی افزود: در این نظریه شکل گیری قطب قدرت جهان اسلام که برای اولین بار در مقیاس جهانی و منطقه‌ای نظریه پردازی شده است، به این نظریه پایه رسیده ام و تنها راه نجات ملت و کشورهای اسلامی برای مقابله با سلطه استکبار جهانی و به طور خاص ایالات متحده آمریکا و رژیم صهیونیستی که عامل اصلی نامنی و جنگ و نسل کشی در منطقه ما و جهان است، همگرایی و وحدت ملت‌ها و کشورهای اسلامی و شکل گیری قطب قدرت جهان اسلام یا اتحادیه کشورهای اسلامی است. وی با برشماری راههای رسیدن به قطب قدرت جهان اسلام گفت: راه رسیدن به این هدف، اول احساس نیاز کشورها و ملت ها برای امنیت پایدار و صلح منطقه ای و پیشرفت و استقلال کشورها و دولت‌ها و دو شکل گیری قدرت‌های منطقه‌ای اسلامی در شمال آفریقا، غرب آسیا و شرق آسیا و سپس همگرایی منطقه‌ای با یکدیگر و شکل گیری قدرت جهان اسلام یا اتحادیه کشورهای اسلامی است. مشاور رهبر انقلاب در پایان خاطرنشان ساخت: این همگرایی بر اساس درک مشترک از تهدیدات ترکیبی علیه دولت‌ها و ملت‌های اسلامی و رسیدن به منافع مشترک و امنیت پایدار و صلح منطقه‌ای و جهانی بر اساس عدالت محقق خواهد شد. انتهای پیام/
3220761,نظریه سرلشکر صفوی حائز مقام برتر نظریات دفاعی کشور شد,۲۷ آذر ۱۴۰۳ - ۰۹:۴۰,https://newsmedia.tasnimnews.com/Tasnim/Uploaded/Image/1403/01/24/1403012418153156129797934.jpg,به گزارش گروه دفاعیخبرگزاری تسنیم، نظریه علمی سرلشکر سیدیحیی صفوی با عنوان «شکل گیری قطب قدرت جهان اسلام در هندسه نظم جدید جهانی» حائز مقام برتر در میان نظریات دفاعی، امنیتی و مدیریت راهبردی کشور شد. این نظریه محصول بیش از 20 سال تحقیق و تدریس سردار صفوی در موضوعات ژئوپلیتیک و ژئواستراتژی جهان اسلام است که طی سه مرحله با حضور اساتید برتر کشور در رشته های علوم سیاسی، روابط بین الملل و مطالعات منطقه ای کشور دفاع و‌ توسط هیأت حمایت از کرسی‌های نظریه پردازی، نقد و مناظره شورایعالی انقلاب فرهنگی تأیید و تصویب شده است. نظریه علمی شکل گیری «قطب قدرت جهان اسلام در هندسه نظم جدید جهانی» صبح امروز در آیین رونمایی از نظریه‌های کامیاب شده حوزه دفاعی، امنیتی و مدیریت راهبردی کشور با حضور دبیر شورایعالی انقلاب فرهنگی، رئیس فرهنگستان علوم و جمعی از اساتید و خبرگان در دانشگاه عالی دفاع ملی رونمایی شد. انتهای پیام/  
3221792,تأکید پزشکیان بر ضرورت تبیین دلایل بروز ناترازی‌ها برای مردم,۲۸ آذر ۱۴۰۳ - ۱۴:۳۶,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه سیاسیخبرگزاری تسنیم، جلسه پیگیری رفع ناترازی انرژی، شامگاه سه‌شنبه با حضور مسعود پزشکیان برگزار و آخرین وضعیت تأمین گاز و برق بخش خانگی، صنایع و نیروگاه‌ها مورد بررسی قرار گرفت.  در این جلسه که با حضور رئیس جمهور و وزرای کشور، نفت، نیرو و صنعت، معدن و تجارت برگزار شد، ابتدا گزارشی از آخرین اقدامات انجام شده از سوی وزارتخانه‌های مربوطه در راستای تأمین گاز و برق بخش خانگی، صنایع و نیروگاه‌ها، مدیریت مصرف با کنترل هوشمند، برخورد با مشترکان و مراکز دولتی پر مصرف و همچنین نتایج مثبت و مطلوب صرفه‌جویی متاثر از پویش 2 درجه کمتر ارائه و راهکارها و پیشنهادات دستگاه‌های اجرایی برای گذر از شرایط فعلی و ایجاد ثبات و پایداری در شبکه توزیع انرژی بررسی و ارزیابی شد. در ادامه  پزشکیان بر ضرورت تبیین دلایل بروز ناترازی‌ها، اطلاع‌رسانی دقیق و به موقع در این خصوص و گفتگو و دعوت از مردم برای رعایت الگوی مصرف از طریق رسانه‌ها، از سوی وزرای نفت و نیرو تأکید کرد و گفت: مسئولان مربوطه در بخش صنایع نیز موظفند با برگزاری جلسات مستمر با اصناف، ضمن جلب همکاری و همراهی آنان برای صرفه‌جویی در مصرف انرژی در کارگاه‌ها، کارخانجات و محیط‌های صنعتی، آنها را نسبت به چرایی شرایط پیش آمده توجیه کنند. رئیس جمهور همچنین بر اهمیت نقش ائمه جماعات سراسر کشور، رسانه ملی و سازمان بسیج در فرهنگ‌سازی صرفه‌جویی و مشارکت مردم در پویش کاهش مصرف انرژی تأکید کرد و گفت: دولت چهاردهم ناگزیر از مواجه با مشکلات ریشه‌ای همچون ناترازی‌هاست، به دنبال مقصریابی نیستیم و تمام توان خود را برای حل این مسئله و کاستن از مشکلات مردم به کار گرفته‌ایم و با برنامه‌هایی که در دست اجرا داریم، سال آینده به یاری خدای متعال چنین مشکلاتی نخواهیم داشت. پزشکیان با قدردانی از همراهی مردم شریف ایران در صرفه‌جویی در مصرف و درخواست استمرار آن، و نیز تشکر از اقدامات وزراتخانه‌های کشور، نفت، نیرو، صمت، استانداران سراسر کشور و رسانه ملی برای کمک به مدیریت شرایط فعلی گفت: ما موظفیم برای رضایتمندی مردم تلاش کنیم، در ازای مسئولیتی که پذیرفته‌ایم پاسخگو باشیم و هر جا نیز با کمبود یا کاستی مواجه شدیم از عذرخواهی کردن ابایی نداشته باشیم. انتهای پیام/
3222418,ایران و ویتنام: آغاز فصل جدیدی از همکاری‌های دفاعی و امنیتی,۲۹ آذر ۱۴۰۳ - ۱۵:۵۲,https://newsmedia.tasnimnews.com/Tasnim/Uploaded/Image/1403/09/29/1403092915474821031713354.jpg,به گزارش گروه سیاسیخبرگزاری تسنیم، سردار فرحی، معاون امور صنعتی و تحقیقاتی وزارت دفاع جمهوری اسلامی ایران، پس از شرکت در مراسم افتتاحیه نمایشگاه بین‌المللی دفاعی ویتنام 2024، در تاریخ 29 آذر ماه با آقای لونگ کوانگ، عضو دفتر سیاسی حزب کمونیست و وزیر امنیت عمومی ویتنام، دیدار و گفتگو کرد. در این ملاقات، آقای کوانگ به سفر سال گذشته آقای تولم، دبیر کل فعلی حزب کمونیست ویتنام (وزیر سابق امنیت عمومی) به تهران و سفر سردار رادان در اردیبهشت ماه سال جاری به هانوی به عنوان نقاط عطف همکاری‌های دوجانبه در حوزه امنیتی و نظامی اشاره کرد و از توسعه و تعمیق همکاری‌ها در حوزه آموزشی، دفاعی و امنیتی استقبال نمود. وی پیشرفت‌های نظامی و تسلیحاتی جمهوری اسلامی ایران را قابل توجه و چشمگیر ارزیابی کرده و آن را تحسین و تبریک گفت. سردار فرحی نیز ضمن تبریک برگزاری موفق نمایشگاه دفاعی 2024، دلیل اصلی حضور جمهوری اسلامی ایران در این نمایشگاه را جستجوی فرصت‌های بیشتر همکاری بین دو کشور دانست و سفر مقامات بلندپایه جمهوری اسلامی ایران به ویتنام در سال جاری را نشانه‌ای از آمادگی کشور برای توسعه و تعمیق روابط در این حوزه قلمداد کرد. وی همچنین با اشاره به ظرفیت‌های بالقوه در حوزه آموزشی و تجهیزات دفاعی و نقش تبادل هیات‌های بلندپایه در ایجاد زمینه‌های جدید همکاری، از آقای کوانگ برای سفر به تهران دعوت به عمل آورد. پیش از این ملاقات، وزیر امنیت عمومی ویتنام از غرفه ایران بازدید کرده و توضیحاتی اجمالی درباره دستاوردهای فراوان کشورمان در زمینه صنایع دفاعی دریافت کرد. انتهای پیام/
3224034,مقاومت چهره کریه و واقعی نظام سلطه و رژیم صهیونی را نشان داد,۰۲ دی ۱۴۰۳ - ۱۵:۲۵,https://newsmedia.tasnimnews.com/Tasnim/Uploaded/Image/1402/01/22/1402012213482325227370394.jpg,"به گزارش گروه دفاعیخبرگزاری تسنیم، امیر سرلشکر سید عبدالرحیم موسوی فرمانده کل ارتش در اولین جشنواره کانون‌های ارزیابی و رشد سرمایه انسانی ارتش که صبح امروز(یک شنبه) در مرکز همایش‌های کوثر سازمان عقیدتی سیاسی ارتش برگزار شد، با تبریک ولادت حضرت زهرا(س) و روز زن گفت: درود و رحمت بر مقاومت فلسطین که با ایستادگی شگفت‌آور خود صحنه جدیدی پیش روی همه جهانیان باز کرد و چهره واقعی جنایتکاران، دروغگویان و ریاکاران را به عالم و به تاریخ نشان دادند. امیر سرلشکر موسوی افزود: اگر مقاومت می‌خواست به روش‌های معمول فریاد مظلومیت و ندای حق را به گوش جهان برساند، با هزینه‌های گزاف و زمان‌های طولانی هم نمی‌توانست، اما امروز در جهان، نام فلسطین و آرمان مقاومت فلسطین به گوش و قلب همه حق طلبان عالم رسیده است. فرمانده کل ارتش با بیان اینکه مقاومت فلسطین و مجاهدان غزه مانند یک آینه شفاف چهره کریه و واقعی نظام سلطه و رژیم صهیونی را نشان داد، خاطرنشان کرد: مغزهای مادی و بی‌خدای استکباری و صهیونی تصور کردند با شکستن این آینه هدف او را محو می‌کنند، غافل از اینکه آینه اگر هزار تکه بشود، هزار آینه است و باز هم نور حق و سیاهی باطل را منعکس می‌کند. وی گفت: اینکه در روند تاریخ گاهی می‌بینیم، جوامعی یا کشورهایی علی‌الظاهر دست از مقاومت می‌کشند این هم از عبرت‌های آموزنده تاریخ است که یادآوری کند هزینه سرخم کردن بسیار بیشتر از ایستادگی است خوی نظام سلطه و گردنکشان، خوی جلادی است و جلاد گردنی را که خم شود قطع خواهد کرد. امیر سرلشکر موسوی تصریح کرد: امپراطوری رسانه‌ای غرب می‌خواهند با پیروز جلوه دادن خود مقاومت را مرعوب کنند، اما مقاومت ممکن است زخمی شود اما مرعوب نخواهد شد. مقاومت در دنیا افتخار و پیروزی یا شهادت و در آخرت جوار قرب الهی را دارد، آنهایی باید بترسند که در دنیا منفورهستند، لعن و نفرین و نابودی دارند و در آخرت جهنم قهر خداوند. وی افزود: مقاومت با خون شهیدان آبیاری شده و قوی‌تر از قبل به پیش خواهد رفت و سرانجام استکبار و رژیم صهیونی را در همین مسند ظاهری قدرتشان سرکوب خواهد کرد. فرمانده کل ارتش در ادامه با بیان اینکه کار تأسیسی در همه جا سخت است مخصوصا در سازمان‌های جا افتاده و ریشه‌دار سخت تر است، افزود: یکی از سازمان‌های دقیق و منظم و پای کار علمی که به صورت دائم کارش را در ارتش و بیرون از آجا انجام می دهد و در تمام سطوح ارتش گسترش پیدا کرده کانون‌های ارزیابی و رشد سرمایه انسانی ارتش است. وی نیروی انسانی را مهم‌ترین سرمایه هر سازمانی دانست و افزود: به‌کارگیری درست و به‌جا نیازمند یک نظام ارزیابی است اگر این سرمایه، سرمایه خوب و درستی باشد آن سازمان پیش خواهد رفت، انسان‌ها هستند که این ابزار تجهیزات و فرآیندها را به کار می‌گیرند و کارها را پیش می‌برند و به سوی هدف حرکت می‌کنند. فرمانده کل ارتش با اشاره به فرمایش فرمانده معظم کل قوا  مبنی بر اینکه ""اگر من به فرض محال به عقب برمی‌گشتم یک جایی را برای شناسایی و تربیت مدیران در نظر می‌گرفتم""، اظهار داشت: امیدوارم که کانون‌های ارزیابی و رشد سرمایه انسانی ارتش به آن چیزی که مد نظر معظم‌له است برسد و یک روز به عنوان یک خبر شیرین محضر ایشان بیان کنم که آن چیزی که مدنظر شما بود را ما در ارتش ایجاد کردیم و این هم میوه و نتیجه کار است. وی افزود: ارتش شاید به عنوان اولین سازمانی در کشور باشد که نظام ارزیابی قوی داشته و بسیاری از انتصابات، ترفیعات و انتقالات بر این اساس صورت می‌گرفته، اما باید تکمیل وبه‌روز می‌شد و ارتقا می‌یافت. امیر سرلشکر موسوی با اشاره به مزیت‌های این کانون نسبت به سامانه‌های قبلی گفت: در نظام ارزشیابی قبلی ما عملکرد و رفتار را ارزیابی می‌کردیم و در کانون جدید یک قدم عقب‌تر و بطرف ریشه رفته‌ایم و بدنبال آن چیزی هستیم که باعث بروز رفتار و عملکرد می‌شود. وی با تاکید بر اینکه کار کانون فقط ارزیابی نیست، بلکه تاکید اصلی بر رشد است، اضافه کرد: کانون‌های ارزشیابی قدیم بیشتر به بحث انتصابات، تشویق‌ها، اعزام به دوره‌ها و... ختم می‌شد، اما در کانون‌های جدید استعدادهای بالقوه شناسایی شده و شروع به برگزاری دوره رشد میکند و برای هر آدمی متناسب با کارنامه خدمتی آن نفر دوره رشد و کارگاه برگزار می‌کنیم. فرمانده کل ارتش با بیان اینکه  کانون ارزیابی و رشد ارتش، تضمین کننده احیاء و بالفعل کردن استعدادهای بالقوه تکتک افراد و شکوفایی آینده سازمان است،گفت: در واقع هدف اصلی ما در این کانون‌ها، عینیت بخشیدن به جایگاه‌های مورد انتظار سرمایه انسانی در بیانیه گام دوم انقلاب است و ما در این کانون‌های رشد آدم‌ها را از روز اول تا روز پایان رصد کرده و در طول مسیر هر علامتی را دریافت کنیم شروع به تصحیح و بهبود رفتار و عملکرد می‌کنیم. انتهای پیام/"
3223140,سبقت موشک‌های یمنی از تاد آمریکایی و آروی اسرائیلی,۰۲ دی ۱۴۰۳ - ۰۰:۰۳,https://newsmedia.tasnimnews.com/Tasnim/Uploaded/Image/1403/10/01/1403100115453558331723894.jpg,گروه دفاعیخبرگزاری تسنیمـ روز گذشته نیروهای مسلح یمن با شلیک موشک بالستیک «فلسطین2»، تل‌آویو در سرزمین‌های اشغالی را با موفقیت هدف قرار دادند. دو روز پیش نیز انصارالله یمن با شلیک یک فروند موشک دیگر از همین نوع، موفق شده بود تل‌آویو را هدف قرار دهد. تصاویر منتشرشده از این عملیات‌ها نشان می‌دهد موشک‌‌های یمنی به‌راحتی موشک‌های رهگیر سامانه‌های پدافندی رژیم صهیونیستی را پشت‌سر می‌گذارند و اهداف موردنظر خود را مورد اصابت قرار می‌دهند. اما آنچه در این عملیات‌ها باید به آن توجه کرد این است که رژیم صهیونیستی پس از اجرای موفق عملیات وعده صادق2 ایران،‌ علاوه بر سامانه‌های پدافندی خود، سامانه تاد آمریکایی را هم برای تقویت ساختار پدافند ضدموشکی در سرزمین‌های اشغالی مستقر کرد.  استقرار سامانه تاد آمریکایی در اسرائیل در حالی رخ داد که خود آمریکایی‌ها هم سامانه‌ای برای مقابله با موشک‌های هایپرسونیک و مانورپذیر در اختیار ندارند و بر اساس گزارش کنگره آمریکا، وزارت دفاع این کشور تا سال 2034 به چنین سامانه‌ای دست پیدا نخواهد کرد. سایت دیفنس نیوز سال گذشته در گزارشی عنوان کرد که وزارت دفاع آمریکا به کنگره این کشور گزارش داده استکه آنها قادر نخواهند بود تا سال 2034 به سامانه پدافندی برای مقابله با موشک‌های هایپرسونیک دست یابند جمع‌بندی عملیات‌های موشکی صورت‌گرفته توسط ایران و یمن کنار برخی عملیات‌های پهپادی نشان‌ می‌دهد ساختار پدافند هوایی رژیم صهیونیستی با ضعف‌های جدی مواجه است و کمک گرفتن از کشورهای عضو ناتو،‌ هم‌پیمانان منطقه‌ای و حتی استقرار سامانه‌های آمریکایی هم نتوانسته است به آنها کمکی بکند.  رژیم صهیونیستی از سال 2007 به بعد با تغییرات اساسی در ساختار پدافند هوایی خود و ایجاد شبکه یکپارچه پدافندی، راهبرد خود در مقابله با حملات جنگنده‌های کشورهای عربی را به مقابله با راکت‌های و موشک‌های بالستیک ایران و گروه‌های مقاومت تغییر داد و سامانه‌های پدافندی متعددی هم برای دستیابی به این راهبرد طراحی و تولید کرد که معروف‌ترین آنها، سامانه‌های گنبد آهنین،‌ فلاخن داود و پیکان هستند. سامانه گنبد آهنین و اصابت راکت‌های فلسطینی به یک پالایشگاه در نزدیکی این سامانهسامانه فلاخن داودموشک‌های آرو3 که برای مقابله با موشک‌های بالستیک طراحی شده‌ استاما مقابل موشک‌های مانوردهنده موفق نبوده‌ است در سال‌های اخیر، سامانه گنبد آهنین که برای مقابله با راکت‌های گروه‌های مقاومت طراحی شده بود موفقیت‌هایی مقابل راکت‌های دست‌ساز مقاومت فلسطین به‌دست آورد اما مقابل راکت‌های پیشرفته‌تر حزب‌الله لبنان که از سرعت بیشتری برخوردار بودند مانند قبل کارآمد نبود. در این بین، سامانه‌ پیکان در سه نسخه و اساساً برای مقابله با موشک‌های بالستیک طراحی و تولید شد که هم‌اکنون سامانه آرو 2 و 3 در سرزمین‌های اشغالی عملیاتی است، اما در جریان عملیات‌های دوگانه وعده صادق و همچنین شلیک موشک‌های بالستیک فلسطین2 توسط یمن سامانه پیکان نتوانست مقابل موشک‌های بالستیک ایران و یمن حرفی برای گفتن داشته باشد و به همین دلیل هم اسرائیلی‌ها دست به دامن آمریکایی‌ها شدند تا سامانه تاد را به‌خدمت بگیرند. پرتابگر سامانه ضدموشکی تاد دلیل ضعف ساختار پدافندی رژیم صهیونیستی اما به یک ایراد قدیمی برمی‌گردد، در جریان جنگ 33روزه و جنگ‌های پس از آن اسرائیل نشان داد در حوزه دفاعی یگ گام عقب‌تر از تهدیدات قدم برمی‌دارد. زمانی که که تلفات زرهی آنها در جنگ 33روزه بالا رفت، به فکر تولید سامانه دفاع فعال تانک افتادند و یا درست در زمانی که در همین جنگ با تهدیدات راکتی و موشکی مواجه شدند به فکر تحول در ساختار پدافندی‌شان افتادند،اما آنچه از دید صهیونیست‌ها پنهان مانده بود،‌ توانایی طراحی تهدیدات جدید توسط ایران و جبهه مقاومت بود، بر همین اساس و با شناخت درست از راهبرد جدید پدافندی رژیم صهیونیستی و همچنین توانایی‌های سامانه‌های پدافند ضدموشکی آن، جمهوری اسلامی ایران و به‌تبع آن جبهه مقاومت علاوه بر ایجاد تغییرات در تاکتیک‌های و تکنیک‌های به‌کارگیری تسلیحات،‌ روند توسعه و ساخت تسلیحات جدید برای عبور از سپرهای ضدموشکی و پدافندی را در پیش گرفتند. اساس تجهیز موشک‌های قدیمی به سرجنگی‌های مانورپذیر که برای اولین مرتبه در رزمایش پیامبر اعظم(ص)17 از آن رونمایی شد و پس از آن طراحی و تولید موشک‌های مجهز به کلاهک مانوردهنده با سرعت هایپرسونیک در همین راستا بوده است. موشک‌های قدر مجهز به کلاهک جدید در رزماش پیامبر اعظم(ص)17 از سوی دیگر استفاده از پهپادهای انتحاری و ریزپرنده‌ها به‌خصوص در حوزه رزم زمینی و برای درگیری با سطوح تاکتیکی دشمن نیز بخش دیگری از راهبرد جدید ایران و جبهه مقاومت بوده است. این راهبرد علاوه بر جبهه مقاومت در سایر جنگ‌ها نیز امتحان خود را پس داده است به‌طوری که هم‌اکنون ریزپرنده‌ها و موشک‌های بالستیک مانوردهنده به چالشی جدی برای سامانه‌های پدافندی تبدیل شده‌اند و بعضاً خود این سامانه‌ها نیز به طعمه آنها بدل می‌شوند.  در حقیقت سرعت بالا و مانوردهی سر جنگی موشک دو فاکتور مهمی هستند که موجب می‌شود سامانه‌های ضدموشکی قادر به رهگیری و انهدام موشک مهاجم نباشند و این موضوع مسئله مهمی است که توجه تمامی ارتش‌های دنیا را به خود جلب کرده است و تا کنون سامانه پدافندی که بتواند این مشکل را حل کند طراحی نشده است، البته اخیراً کشور فرانسه طراحی سامانه‌ای برای مقابله با موشک‌های هایپرسونیک را آغاز کرده است اما این سامانه هنوز در مرحله تحقیق و توسعه است و تا عملیاتی شدن راه طولانی در پیش دارد.  اما در شرایط فعلی و در واقعیت، وقتی تنها یک تیر موشک که از فاصله حدود 2000کیلومتری شلیک شده است و سامانه‌های اسرائیلی با کمک ناوگان آمریکا در دریای سرخ و کمک دیگر هم‌پیمانان زمان کافی برای رهگیری آن داشته‌اند با موفقیت در تل آویو فرود می‌آید، نشان‌دهنده آن است که ساختار پدافندی اسرائیل تنها مقابل تهدیدات قدیمی و راکت‌های ابتدایی و سبک فلسطینی قابلیت پاسخگویی دارد و مقابل تهدیدات نوین کاری از دستش برنمی‌آید. موشک فلسطین2 در چنین وضعی در صورتی که رژیم با حملات پرتعداد موشکی مواجه شد قطعاً دچار خسارات‌ فراوانی خواهد شد که تبعات آن می‌تواند تا مدتها دامنگیر آنها باشد. هزینه‌های نظامی اسرائیل از 2018 تا 2022 یک سال قبل از طوفان الاقصی این در حالی است که رژیم صهیونیستی در سال 2022 چیزی در حدود 23 میلیارد دلار یعنی حدود 80 درصد درآمد نفتی ایران هزینه ارتش خود کرده است، اما در مقابل ایران و جبهه مقاومت با هزینه بسیار پایین‌تر توانسته‌اند علاوه بر غلبه بر پدافند اسرائیل از سد پدافند ضدموشکی آمریکایی‌ هم بگذرند. انتهای پیام/+
3224647,سعیدی: انقلاب اسلامی ثمره هزار سال جهاد علما را محقق کرد,۰۳ دی ۱۴۰۳ - ۱۵:۱۱,https://newsmedia.tasnimnews.com/Tasnim/Uploaded/Image/1398/06/14/1398061414402279418297434.jpg,به گزارش گروه دفاعیخبرگزاری تسنیم، حجت‌الاسلام علی سعیدی رئیس‌دفتر عقیدتی-سیاسی فرماندهی معظم کل قوا، امروز دوشنبه در اولین یادواره شهدای روحانی ارتش جمهوری اسلامی ایران، در سالن همایش‌های کوثر عقیدتی سیاسی ارتش، ضمن گرامیداشت یاد و خاطره شهدای انقلاب اسلامی و تبریک ایام ولادت حضرت فاطمه زهرا(س) اظهار داشت: در عصر غیبت هستیم و عصر غیبت در واقع واسطه‌ای در میان عصر امامت و عصر ظهور است و تدابیری که ذات ربوبی برای همه ملت‌ها و امت‌ها پیش‌بینی کرده بودند برای مردم در عصر غیبت هم ساری و جاری است. وی با بیان اینکه در طول تاریخ اسلام با پنج مقطع مواجه بوده‌ایم، افزود: مقطع نخست در تاریخ اسلام، «بعثت» به عنوان آغاز اسلام و مقطع دوم «امامت» به‌عنوان تداوم بعثت و مقطع سوم «عاشورا» به‌عنوان پاسداری و احیا بعثت و امامت و مقطع چهارم «نظام اسلامی برای زمینه‌سازی ظهور» که واسطه‌ای بین غیبت و امامت بوده و مقطع پنجم هم ظهور آخرین ذخیره الهی است. رئیس‌دفتر عقیدتی-سیاسی فرماندهی معظم کل قوا با بیان اینکه پنج نقطه مشترک در میان ولی فقیه، ائمه معصومین و انبیاءالهی وجود دارد، گفت: فلسفه بعثت و امامت ایجاب می‌کند که این نقاط مشترک بین ولی فقیه و پیامبر و امام را ما معتقد باشیم و باور داشته باشیم. سعیدی با اشاره به نخستین نقطه مشترک در میان انبیاء، ائمه معصومین و ولی فقیه تصریح کرد: اولین نقطه مشترک در آنان «رسالت» است، رسالت انبیاء، رسالت ائمه معصومین و رسالت ولی فقیه مشترک است که مسئله رسالت نیز سه بخش دارد؛ مسئله مهم در بخش اول در رسالت این است که در رساندن پیام ذات ربوبی به مردم رسالت انبیاء، ائمه معصومین و ولی فقیه مشترک است و تفاوتی در بین انبیاء، ائمه معصومین و ولی فقیه در این مسئله نیست. وی با اشاره به بخش دوم در امر رسالت به عنوان نقطه مشترک در میان انبیاء، ائمه معصومین و ولی فقیه گفت: ایجاد زمینه حکومت دینی یکی دیگر از نقاط مشترک انبیاء، ائمه معصومین و ولی فقیه است و بدون حکومت دینی امکان تحقق شریعت و اسلام وجود ندارد و تضمین بقای شریعت و اجرایی شدن آن ساختار و سازمان می خواهد. رئیس‌دفتر عقیدتی-سیاسی فرماندهی معظم کل قوا با اشاره به بخش سوم در مسئله رسالت به عنوان نقطه مشترک انبیاء، ائمه معصومین و ولی فقیه افزود: سومین نقطه مشترک در رسالت، پاسداری از کیان اسلام است و انبیاء، ائمه معصومین و ولی فقیه به طور مشترک رسالت دارند تا از کیان اسلام دفاع کنند و از این جهت هیج فرقی در بین انبیاء، ائمه معصومین و ولی فقیه نیست. سعیدی ادامه داد: فلسفه ایستادن حضرت امام (ره) در برابر بازرگان و در برابر بنی صدر و شاگردش آقای منتظری به واسطه همین دفاع از کیان اسلام بود، یعنی حضرت امام(ره) وقتی احساس کردند که حتی آقای منتظری ممکن است زمینه انحراف را در اصول و مبانی ایجاد کند، بدون تردید باید در برابر او بایستد و علت ایستادگی رهبر معظم انقلاب در برابر برخی از افراد، به واسطه همین دفاع از کیان اسلام است. وی با اشاره به دومین نقطه مشترک در میان انبیاء، ائمه معصومین و ولی فقیه گفت: نصب انبیاء، ائمه معصومین و ولی فقیه مشترک است و هر سه نصب الهی است یعنی پیامبر را خدا باید منصوب کند و امام معصوم را باید پیامبر یا امام قبل معرفی کنند و نصب ولی فقیه هم نصب شرعی الهی است؛ ما دو مدل نصب داریم که اولی نصب تنصیصی و دوم نصب توصیفی است؛ نصب تنصیصی یعنی تصریحی، یقینی با ذکر نام یا خطاب و در راستای نصب توصیفی ویژگی‌ها نام برده می‌شود، و تعیین مصداق به خبرگان واگذار می‌شود، مجلس خبرگان ولی فقیه را نصب نمی‌کنند بر مبنای شاخصه‌هایی که اهل بیت(ع) فرمودند تعیین مصداق می‌کنند؛ هنگامی که پیامبر(ص) می‌فرماید «من کنت مولاه فهذا علی مولاه» این نصب تنصیصی است. رئیس‌دفتر عقیدتی سیاسی فرماندهی معظم کل قوا با بیان اینکه سومین نقطه مشترک حجیت است، خاطرنشان کرد: یعنی ملاک و فرمان و قولش حجیت دارد و در این مسئله فرقی در بین امضای میرزای شیرازی و امضای امام صادق(ع) نیست. سعیدی با اشاره به اینکه چهارمین نقطه مشترک تبعیت است، گفت: تبعیت یکی دیگر از نقاط مشترک در میان انبیاء، ائمه معصومین و ولی فقیه است که تبعیت در میان هر سه تفاوتی ندارد؛ پنجمین نقطه مشترک در میان انبیاء، ائمه معصومین و ولی فقیه اختیارات است، اختیاراتی که در محدوده اداره حکومت وجود دارد برای انبیاء، ائمه معصومین و ولی فقیه مشترک است. وی با بیان اینکه در طول تاریخ با پنج دسته روحانیت مواجه بوده‌ایم، افزود: دسته اول روحانیون با فضلیت و با کرامتی که اهل کرامت و عرفان بودند که دستگاه‌های حکومت نظیر ناصرالدین شاه می‌خواستند از آنان سواستفاده کنند که آنان باج ندادند مانند ملاهادی سبزواری؛ دسته دوم روحانیونی که برای حفاظت و صیانت از شیعه با سلاطین همکاری داشتند، مانند میرداماد، شیخ بها و میرفندرسکی؛ دسته سوم علمایی بودند که در مسیر تاریخ قرار داشتند و انواع و اقسام کتاب و تفسیر را نوشتند اما وارد سیاست نشدند که حضرت امام(ره) در خصوص این افراد می‌فرماید «برخی با سکوت خود کمک کردند»؛ دسته چهارم آخوندهای درباری بودند که دنبال ساخت و باخت با حکومت بودند و طعمه دست دربار قرار گرفتند و از ظرفیت آنان سواستفاده شد، مثل مؤسسین فرقه بهائیت یا وهابیت یا برخی عمامه به سرهای درباری زمان طاغوت. وی با اشاره به دسته پنجم از روحانیون در تاریخ تصریح کرد: دسته پنجم از روحانیون، علمای انقلابی و وارسته و تمام عیاری بودند که با فکر و قلم و اجتهاد خود توانستند از گنجینه‌های اهل بیت(ع) دفاع کنند و نظیر این علما امام راحل است که امام خمینی(ره) با تشکیل زمینه برای شکل‌گیری انقلاب اسلامی توانست ثمره هزار سال جهاد علما را محقق کند و زمینه‌ساز ایجاد حکومت دینی شوند. انتهای پیام/
3224503,واکنش جانشین فرمانده سپاه به اعلام کمبود سوخت نیروگاه‌ها,۰۳ دی ۱۴۰۳ - ۱۲:۰۴,https://newsmedia.tasnimnews.com/Tasnim/Uploaded/Image/1402/02/17/140202171418162327526694.jpg,به گزارش گروه دفاعیخبرگزاری تسنیم، سردار علی فدوی جانشین فرمانده کل سپاه در مراسم بزرگداشت هفته پژوهش در دانشگاه جامع امام حسین(ع) طی سخنانی اظهار داشت: دانشگاه‌های ما در بسیاری از موارد وارد حوزه‌هایی شدند که یک برگ علم درباره آن در کشور وجود نداشت اما کار را به ثمر رساندند. وی افزود: این موفقیت به دلیل آن است که در آن حوزه‌ها ما پای کار آمدیم و اگر در سایر حوزه‌ها هم پای کار بیاییم قطعا خداوند کمک می‌کند و اصلی‌ترین موضوع در این حوزه نیروی انسانی است. سردار فدوی اظهار داشت: اگر هنوز در حوزه‌ای مشکل داریم به دلیل آن است که پای کار نرفته‌ایم. ما باید مشکل اقتصاد را حل کنیم و اگر پای کار آن برویم حتما مشکل اقتصاد حل می‌شود. جانشین فرمانده سپاه گفت: اگر ذخایر نفت و گازمان را محاسبه کنیم رتبه اول دنیا در حوزه ذخایر انرژی را داریم اما خیلی ضایع است که می‌گویند برای نیروگاه‌ها سوخت نداریم. به حول و قوه الهی باید این مشکلات را حل کنیم. سردار فدوی تصریح کرد:‌ بلینکن، وزیر خارجه فعلی آمریکا اخیراً به صراحت اذعان کرد که تمام غرب و کشورهای هم‌پیمان ما تلاش کردند حکومت سوریه را از بین ببرند، اما به دلیل مقاومت ایران نتوانستیم. این اعتراف، شکست جدی آمریکا و متحدانش را نشان می‌دهد. وی ادامه داد: وزیر خزانه‌داری آمریکا نیز پیش‌تر گفته بود بیش از 40 سال است که حتی یک پیروزی در برابر ایران نتوانسته‌ایم به دست آوریم که این جمله، عمق ناتوانی دشمن را آشکار می‌سازد. آخرین وزیر امور خارجه آمریکا نیز در سخنانی در در میان نیروهای نظامی آمریکا اعلام کرد ما و هم‌پیمانان منطقه‌ای و ناتو باید توان بازدارنده‌ای در برابر ایران ایجاد کنیم. این سخنان ثابت می‌کند که دشمن حتی برای حفظ توان دفاعی خود دچار چالش است. این اعترافات، سندی روشن از قدرت جمهوری اسلامی ایران است؛ آن هم از زبان کسانی که سال‌ها دشمنی با ما را در دستور کار خود داشته‌اند. انتهای پیام/
3225396,سردار ملانوری: تهدیدی علیه امنیت پروازهای کشور نداشتیم,۰۴ دی ۱۴۰۳ - ۱۶:۰۶,https://newsmedia.tasnimnews.com/Tasnim/Uploaded/Image/1403/10/04/1403100416062665931746814.jpg,به گزارش خبرنگار دفاعیخبرگزاری تسنیم، سردار هادی ملانوری فرمانده سپاه حفاظت هواپیمایی عصر امروز در نشست خبری به مناسبت چهلمین سالگرد تاسیس سپاه حفاظت هواپیمایی طی سخنانی اظهار داشت: ماموریت این سازمان از چهل سال گذشته تا کنون بدون توقف توسط سپاه انجام شده و این ماموریت  علی رغم تهدیدات و تحرکات معارضین صد در صد موفق بوده است و با حضور نیروهای ما مشکلی در صنعت هوانوردی در حوزه هواپیما ربایی نداشتیم. سردار ملانوری تصریح کرد: امروز هم با توجه به تهدیدات نوظهور آمادگی مقابله با آنها را داریم و در این صحنه چند هزار نیروی متخصص، متعهد و مجرب وجود دارد. فرمانده سپاه حفاظت هواپیمایی با بیان اینکه این یگان تا کنون 77 شهید تقدیم انقلاب اسلامی کرده است، گفت: نمونه بارز این موضوع شهدایی هستند که در سال 67 و در حادثه حمله تروریستی آمریکا به ایرباس ایرانی بر فراز خلیج فارس صورت گرفت. وی در پاسخ به سوالی درباره ممنوعیت ورود برخی تجهیزات به داخل هواپیما عنوان کرد: ما بر اساس قوانین بین المللی هوانوردی و با توجه به تهدیدات و آسیب‌هایی که با آن مواجه هستیم ممنوعیت‌هایی برای ورود برخی تجهیزات به پرواز داریم که در مسیر و روند کار، عزیزان ما تلاش دارند تا اسباب آرامش مردم باشند. سردار ملانوری تصریح کرد: در یکسال گذشته تهدید جدی و خاصی که بخواهد امنیت پروازها را به خطر بیندازد نداشتیم اما روی زمین با توجه به اینکه سالانه حدود 45 میلیون مسافر در فرودگاه ها توسط سپاه بازرسی می شوند کشفیاتی داشتیم که احتمال می دادیم در آسمان بتواند مورد تهدید بوجود بیاورد و سعی کردیم با جلوگیری از ورود آنها به هواپیما در این حوزه موجبات آسایش و امنیت مردم عزیز را فراهم کنیم. وی اظهار داشت: در‌حوزه آموزش و همچنین تجهیزات چک و خنثی سازی با توجه به تهدیدات روز در حال بروز رسانی هستیم و خوشبختانه این تجهیزات توسط متخصصان بومی در سپاه و دانشگاه صنعتی شریف تولید شده است که روزهای آینده به صورت آزمایشی از آنها استفاده خواهیم کرد و در صورت تایید بکارگیری خواهند شد. فرمانده سپاه حفاظت هواپیمایی گفت: در چهل سال گذشته حدود 200 مورد خنثی سازی عملیات داشتیم که برخی روی زمین ‌و برخی در آسمان خنثی شده است و امروز هم آمادگی مقابله با هر نوع تهدیدی را داریم. البته در اینجا جا دارد تا از نقش فراجا، واجا، حراست‌ها و دادستان ویژه تقدیر و تشکر کنیم. انتهای پیام/
3225137,آخرین تصویر از شهید سیدرضی موسوی در سوریه,۰۴ دی ۱۴۰۳ - ۱۱:۵۱,https://newsmedia.tasnimnews.com/Tasnim/Uploaded/Image/1403/10/04/1403100412042783031743214.jpg,به گزارش خبرنگار دفاعیخبرگزاری تسنیم، 4 دی‌ماه سال 1402 در جریان حمله رژیم صهیونیستی به منطقه زینبیه در حومه دمشق، سردار «سید رضی موسوی» از مستشاران باسابقه سپاه و مسئول پشتیبانی جبهه مقاومت در سوریه به شهادت رسید. سیدرضی از جمله قدیمی‌ترین مستشاران سپاه در سوریه و از همراهان سردار شهید حاج قاسم سلیمانی بود. گروه دفاعیخبرگزاری تسنیمبه مناسبت اولین سالگرد شهادت سردار موسوی، تصویری از یک روز قبل از شهادت این شهید در فرودگاهی در سوریه را منتشر کرده است.  انتهای پیام/
3225651,رونمایی از توانمندی جدید زیردریایی فاتح تا ۲ ماه آینده,۰۵ دی ۱۴۰۳ - ۱۰:۱۰,https://newsmedia.tasnimnews.com/Tasnim/Uploaded/Image/1403/10/04/1403100420440069831749334.jpg,امیر دریادار شهرام ایرانی در گفت‌وگو با خبرنگار اقتصادیخبرگزاری تسنیمدر رابطه با فعالیت نیروی دریایی ارتش جمهوری اسلامی ایران در ساخت شناور، اظهار کرد: در حوزه غیرنظامی تاکنون 3 فروند شناور را ساخته‌ایم. وی ادامه داد: این شناورها امروز در سازمان بنادر و دریانوردی در حال خدمات‌رسانی هستند. در حوزه پیچیده‌ترین تجهیزات دریایی نیز که زیردریایی و ناو‌شکن قرار دارند، امروز جمهوری اسلامی ایران ناو‌شکن‌ساز است. وی افزود: ایران در این حوزه بر سطح بالاتری قدم برداشته و در کلاس ناو‌شکن‌های سنگین صحبت می‌کنیم. فرمانده نیروی دریایی ارتش جمهوری اسلامی ایران تأکید کرد: در حوزه دریا، کشورمان به برکت انقلاب، خون شهدا و مقام عظمای ولایت در تراز جهانی قرار گرفته است. ایرانی یادآور شد: زیردریایی، پیچیده‌ترین تجهیزات دریایی است. بعد از آن، ناو‌شکن‌های سنگین و ناو‌شکن‌های سبک قرار دارند. اینها همگی در کشور طراحی و ساخته می‌شوند. وی تأکید کرد: بنابراین، در حوزه غیرنظامی، در کلاس‌های مختلف از جمله باربری، نفتکش، شیلات، یدک‌کش، لایروب، آتشخوار و ... شناور ساخته شده و پیچیدگی خاصی ندارد. وی اضافه کرد: امروز افتخار مردم ایران است که طراحی‌ها در داخل کشور انجام می‌شود. در حوزه زیردریایی نیز، زیردریایی فاتح را داریم که تا دو ماه آینده شگفتی خواهد آفرید و توانمندی جدیدی از خودش ارائه خواهد داد. انتهای پیام/
3225691,برگزاری رزمایش دفاعی-تهاجمی نیروهای مسلح در روزهای آینده,۰۵ دی ۱۴۰۳ - ۱۰:۰۶,https://newsmedia.tasnimnews.com/Tasnim/Uploaded/Image/1394/12/19/139412191008511547304514.jpg,به گزارش گروه دفاعیخبرگزاری تسنیم، سردار سرلشکر غلامعلی رشید فرمانده قرارگاه مرکزی خاتم الانبیا(ص) در جلسه فرماندهان ارشد نیروهای مسلح با بیان این خبر گفت: نیروهای مسلح جمهوری اسلامی ایران در روزها و هفته‌های آینده رزمایش‌های دفاعی و تهاجمی پرقدرتی را به اجرا می‌گذارند. سردار رشید با بیان اینکه همواره در نیمه دوم سال به ویژه سه ماه پایانی، این رزمایش‌ها به صورت عملیات مشترک توسط ارتش جمهوری اسلامی ایران و سپاه پاسداران انقلاب اسلامی در زمین، هوا و دریا انجام می‌شود، اضافه کرد: در روزهای آینده رزمایش‌های پرقدرتی با استفاده از ابزار و تسلیحات دفاعی و تهاجمی برای مقابله با تهدیدهای دشمنان ملت ایران طرح ریزی شده و اجرا می‌گردد. این مقام ارشد نظامی عنوان کرد: هر سال به صورت متوسط 30 رزمایش بزرگ هدف گذاری و انجام می شود، که قرارگاه مرکزی خاتم الانبیا(ص) ضمن هدایت و راهبری رزمایش ها بر حسن اجرای آن نظارت می کند. سرلشکر رشید ادامه داد: از آنجا که اجرای رزمایش ها به معنای آزمون نیروهای مسلح جمهوری اسلامی ایران در برابر تهدیدها و با هدف آمادگی دفاعی و تهاجمی برای کوبیدن دشمن است، گفت: به همین دلیل این رزمایش ها با دقت و خلاقیت در هدف گذاری و طرح ریزی برای غافلگیر کردن دشمن با جدیت اجرا می گردد. فرمانده قرارگاه مرکزی خاتم الانبیا(ص) با بیان این نکته که دشمن صهیونیستی دچار توهم و خطای محاسباتی شده است، تصریح کرد: عملیات های پرقدرت تهاجمی علیه رژیم صهیونیستی به خصوص وعده صادق2 که بخش کوچکی از توان تهاجمی نیروهای مسلح ایران را به نمایش گذاشت و موشک های بالستیک شلیک شده به مراکز نظامی و اهداف از پیش تعیین شده اصابت کرد، برای فرماندهان ما و دنیا ثابت کرد که آسمان رژیم اشغالگر قدس برخلاف تبلیغات رسانه ای آنها در مقابل تهاجم ما، باز و بی دفاع است. وی درپایان افزود: ضمن اینکه جمهوری اسلامی ایران بر اساس دکترین دفاعی خود آغازگر هیچ جنگی در منطقه نخواهد بود، لیکن رزمایش های پیش رو در راستای آمادگی و اقتدار دفاعی و هجومی برای مقابله با هر نوع تهدید صورت می گیرد. انتهای پیام/
3226143,هانی‌زاده: تا دهه‌ها شاهد آثار مکتب حاج قاسم خواهیم بود,۰۵ دی ۱۴۰۳ - ۱۸:۴۴,https://newsmedia.tasnimnews.com/Tasnim/Uploaded/Image/1396/04/22/1396042211394765511387684.jpg,حسن هانی‌زاده کارشناس و تحلیلگر سیاست خارجی و مسائل منطقه در گفت‌وگو با خبرنگار سیاسیخبرگزاری تسنیم، با تأکید بر اینکه سردار سلیمانی یک نمونه والا برای الگوگیری جوانان و مسئولین است، گفت: سردار سلیمانی نه‌تنها برای مردم ایران بلکه برای تمام جوانان کشورهای اسلامی الگویی بی‌نظیر هستند. اخلاص، تقوی، تواضع و برخورداری از هوش راهبردی برای تغییر راهبردهای داخلی و منطقه‌ای از جمله ویژگی‌های شهید سردار حاج قاسم بود که شخصیت ایشان را از هر جهت منحصر به‌فرد کرده بود. وی در این‌باره یادآور شد: سردار شهید قاسم سلیمانی از دوران جنگ تحمیلی یکی از برجسته ترین فرماندهان میدانی جنگ بود. ایشان به‌عنوان فرمانده سپاه ثارالله توانست تغییرات مهمی در عرصه جنگ ایجاد کند مبادا یک وجب از خاک ایران به زیر پای دشمن بیفتد. این تحلیلگر سیاست خارجی گفت: سردار سلیمانی از همان زمان هیچگاه تمایل نداشت که نامی از وی برده شود حتی در پیروزی‌های مکرری که در عملیات‌های جنگ داشتند. تواضع سردار سلیمانی که از همان زمان تا لحظه شهادت که خود را سرباز وظیفه وطن می‌دانست باعث گردید تمایلی به حاضر و ظاهر شدن در برابر دوربین‌های تلویزیون نداشته باشد چراکه برای مطرح کردن خود و چهره شدن کار نمی‌کرد، بلکه معتقد بود برای خدا و مردم کار کردن وظیفه هر ایرانی است. هانی‌زاده بیان داشت: سردار شهید قاسم سلیمانی هیچگاه درصدد سهم‌خواهی از مدیریت و حاکمیت در ایران برنیامد. در طول دو دهه گذشته سردار سلیمانی در عرصه‌های منطقه‌ای نقش تاثیرگذاری ایفا کرد بنحوی که بدون حضور ایشان بسیاری از معادلات در سوریه و لبنان و عراق انجام نمی‌گرفت. وی در این‌باره تصریح نمود: بی‌شک سردار سلیمانی الگوی کامل و بی‌نظیری برای جوانان ملت‌های اسلامی از جمله ملت ایران است. ایشان یکی از مطرح‌ترین سرداران جهان اسلام است که کشورهای مسلمان هیچ‌گاه از خودگذشتگی و دلاورمردی‌های وی را در برابر تروریست‌ها فراموش نمی‌کنند. کارشناس ارشد مسائل بین‌المللی گفت: دلاورمردی‌های سردار سلیمانی باعث شد آمریکا و رژیم صهیونیستی و برخی کشورهای منطقه برای حذف فیزیکی ایشان دست به کار شوند چراکه نگران بودند سردار سلیمانی بیش از این به‌عنوان الگوی مبارزاتی در بین جوانان منطقه و جهان مطرح شود. هانی‌زاده در این خصوص تصریح کرد: آمریکا با حذف فیزیکی سردار سلیمانی تلاش کرد مکتب حاج قاسم را خالی از اثر کند اما در این موضوع ناکام ماند چرا که مکتب حاج قاسم سلیمانی به‌قدری قوی و غنی است که تا دهه‌های آینده همچنان شاهد آثار وجودی و اثراتی هستیم که از این شخصیت بی‌نظیر گرفته می‌شود و از نسلی به نسل دیگر منتقل می‌گردد. وی ادامه داد: سرباز وظیفه و سرباز وطن که سردار سلیمانی مطرح کردند کلیدواژه‌ای است که ایشان برای خدمت بی‌شائبه به وطن مطرح کردند چرا که بدان اعتقاد داشتند. هانی‌زاده گفت: این کلیدواژه باید به‌صورت بسیار صریحی برای همه تبیین شود تا به الگوی مدیریتی، انسانی و ملی تبدیل شود. سردار سلیمانی با طرح سرباز وطن مترصد آن بود تا حرکتی اثرگذار در جوانان ایجاد کنند تا با برخورداری از الگوهای اسلامی نسبت به فضای وطن خود بیش از پیش حساس باشند و مانع هرگونه تجاوز دشمن و رژیم صهیونیستی شوند. انتهای پیام/
3226048,سلیمانی: علاوه بر ناتوی نظامی با ناتوی فرهنگی مواجهیم,۰۵ دی ۱۴۰۳ - ۱۶:۳۳,https://newsmedia.tasnimnews.com/Tasnim/Uploaded/Image/1402/07/10/1402071009162677828470444.jpg,به گزارش خبرنگار دفاعیخبرگزاری تسنیم، سردار غلامرضا سلیمانی رئیس سازمان بسیج مستضعفین در مراسم اختتامیه نمایشگاه اسوه فاطمی گفت: در شرایط فعلی، نقش بسیج به عنوان پرچمداران فرهنگ مقاومت، بیش از گذشته اهمیت پیدا می کند. وی افزود: نظام سلطه با تجمیع امکانات مادی و فناورانه در ذیل سازمان های خود، ابعاد مختلفی از قدرت را بر علیه مردم دنیا بکار گرفته است. ناتو، صرفا یک تشکیلات نظامی نیست و رهبر انقلاب هم چند سال پیش تعبیر ناتو فرهنگی را با همین دیدگاه بکار بردند. ما امروز صرفا با ناتوی نظامی مواجه نیستیم بلکه ناتوی فرهنگی در مقابل نظام اسلامی ایستاده است. سردار سلیمانی ادامه داد: در سال های اخیر، ناتو 4 ارتش کشورهای مسلمان مانند لیبی، یمن و سوریه را از بین برد؛ این روزها رژیم صهیونیستی با پشتیبانی ناتو، ارتش قدرتمند سوریه را با بیش از هزار بمباران به طور کامل نابود کرده است. قبل از آن هم ارتش یمن را در جنگ هفت ساله نابود کردند و آنچه امروز در یمن وجود دارد یک مقاومت مردمی است. رئیس سازمان بسیج ادامه داد: این روند نشان می‌دهد آنها هرجا زورشان برسد با قدرت نظامی جاده را برای صهیونیست‌ها صاف می‌کنند و هرجا زورشان نرسد با ناتوی فرهنگی وارد می‌شوند. لذا بسیج رسالت سنگینی برای مقابله با اقدام فرهنگی و رسانه‌ای دشمن که به صورت بی امان طراحی و اجرا می‌شود دارد. بسیج هم اگر بر اساس آموزه رهبر انقلاب و حضرت امام عمل کند می‌تواند پیروزی‌های چشمگیری بدست آورد. انتهای پیام/
3225983,فدوی: تا چند سال آینده حکومتی به نام اسرائیل وجود ندارد,۰۵ دی ۱۴۰۳ - ۱۵:۱۴,https://newsmedia.tasnimnews.com/Tasnim/Uploaded/Image/1400/06/06/1400060623151657423493034.jpg,به گزارش گروه دفاعیخبرگزاری تسنیم، سردار علی فدوی جانشین فرمانده کل سپاه پاسداران انقلاب اسلامی در حاشیه بازدید از نمایشگاه دستاورد‌های علمی سپاه در سال 1403 در جمع خبرنگاران با اشاره به تحولات منطقه اظهار داشت: ما به صدق وعده خدا اعتقاد داریم و رهبر معظم انقلاب اسلامی نیز به آن تأکید فرمودند. سردار فدوی ادامه داد: ظلم به هیچ وجه پایدار نیست و همه عالم فهمیدند در 15 ماه گذشته که ظالم‌ترین حکومت فعلی دنیا رژیم صهیونیستی است و هیچ‌کسی درباره آن شک ندارد؛ همچنین بیش از 92 درصد کشور‌های دنیا علیه صهیونیست‌ها تظاهرات کردند. جانشین فرمانده کل سپاه افزود: تاکنون بیش از 20 هزار کودک در غزه به شهادت رسیده‌اند و ما به وعده الهی ایمان داریم و با توجه به روندی که آغاز شده، تا چند سال آینده قطعاً حکومتی به نام رژیم صهیونیستی وجود نخواهد داشت. انتهای پیام/
3225961,اولین سالگرد شهادت سردار سیدرضی موسوی برگزار می‌شود,۰۵ دی ۱۴۰۳ - ۱۴:۴۵,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش خبرنگار دفاعی خبرگرای تسنیم،‌ اولین سالگرد شهادت سردار مدافع حرم، شهید سیدرضی موسوی روز جمعه در تهران برگزار می شود. نوید صالحی مسئول اطلاع رسانی ستاد بزرگداشت شهید موسوی با اعلام این خبر گفت: اولین سالگرد شهادت سردار گمنام مدافع حرم شهید سیدرضی موسوی روز جمعه 7 دی ماه از نماز مغرب و عشا در کنار حرم مطهر امامزاده صالح (ع) برگزار می‌شود. وی  افزود: سخنران این مراسم امیر سرتیپ نصیرزاده وزیر محترم دفاع و پشتیبانی نیروهای مسلح خواهند بود و حاج مهدی رسولی نیز در این مراسم به ذکر مصیبت اهل بیت علیهم السلام خواهد پرداخت. مسئول اطلاع‌رسانی ستاد بزرگداشت اولین سالگرد شهادت سردار شهید سیدرضی موسوی در پایان با اشاره به اینکه باید چهره‌هایی همچون سیدرضی را به نسل نوجوان و جوان معرفی کرد، گفت: بزودی اقدامات فرهنگی در حوزه‌های مختلف از جمله فضای مجازی و نگارش زندگی نامه شهید که مدنظر خانواده معظم این شهید عزیز است آغاز شده و ابعاد مختلف زندگی سردار شهید سیدرضی بیان خواهد شد. به گزارش تسنیم، 4 دی‌ماه سال 1402 در جریان حمله رژیم صهیونیستی به منطقه زینبیه در حومه دمشق، سردار «سید رضی موسوی» از مستشاران باسابقه سپاه و مسئول پشتیبانی جبهه مقاومت در سوریه به شهادت رسید. سیدرضی از جمله قدیمی‌ترین مستشاران سپاه در سوریه و از همراهان سردار شهید حاج قاسم سلیمانی بود. انتهای پیام/
3225813,هفدهمین جشنواره جوان سرباز نیروی زمینی سپاه برگزار شد,۰۵ دی ۱۴۰۳ - ۱۲:۴۱,https://newsmedia.tasnimnews.com/Tasnim/Uploaded/Image/1400/11/03/1400110313013149224596574.jpg,به گزارش گروه دفاعیخبرگزاری تسنیم، هفدهمین جشنواره حضرت علی اکبر(ع) نیروی زمینی سپاه با عنوان «سرباز جوان» صبح امروز با حضور سردار موسی کمالی مشاور عالی فرمانده قرارگاه مرکزی مهارت آموزی ستادکل نیروهای مسلح، سردار لطفی معاون سرمایه انسانی نیروی زمینی سپاه و جمعی از سربازان و خانواده‌های معظم شهدا در مجموعه ورزشی فتح‌المبین برگزار شد. در ادامه این مراسم سردار لطفی معاون نیروی  انسانی نیروی زمینی سپاه افزود: این جشنواره در 10 محور برگزار می‌شود و هدف آن، تکریم و تقدیر از سربازانی است که در این محورها نقش داشته‌اند. وی افزود: نگاه به سرباز در نظام جمهوری اسلامی مقدس است و سهمی از امنیت پایدار کشور مدیون سربازان ما است. معاون نیروی  انسانی نیروی زمینی سپاه اظهار کرد: امروز سربازان براساس ساختار و سازمانی که تعریف شده و طبق مهارت‌ها و رشته تحصیلی که دارند به کارگیری اصولی و منطقی می‌شوند. سردار لطفی مطرح کرد: در حوزه مهارت‌آموزی و توانمندسازی سربازان اقدامات خوبی صورت گرفته که منجر به اشتغالزایی در کشور شده است. همچنین مشاور عالی فرمانده قرارگاه مرکزی مهارت آموزی ستادکل نیروهای مسلح، ارائه آموزش های تخصصی و مهارتی به سربازان را از اولویت های مهم این ستاد عنوان کرد و گفت: سرباز زینت کشور و یکی از ارکان دفاعی نیروهای مسلح و توان رزم است. سردار موسی کمالی نیز  در هفدهمین  جشنواره سرباز جوان، نیروی زمینی سپاه،گفت: سرباز یکی از ارکان مهم دفاعی و اقتدار نیروهای مسلح و توان رزم کشور است و به عنوان یکی از بال های مردمی و بخش جدانشدنی نیروهای مسلح شناخته می شود. سردار کمالی درباره مهارت‌آموزی سربازان عنوان کرد: نهضت مهارت آموزی نیروهای مسلح از حدود 7 سال پیش در نیروهای مسلح آغاز شده و نیروهای مسلح یکی از 19 گروه هدف سازمان فنی حرفه‌ای قرار گرفتند. امروز با اقتدار و قوت اعلام کنیم که ما در هفت سال گذشته 2 میلیون سرباز را آموزش تخصصی و عمومی داده‌ایم. وی در ادامه افزود: در طول جنگ 8 سال دفاع مقدس بالغ بر3 میلیون جوان سرباز وارد نیروهای مسلح شدند، از جان و ناموس و مرزهای کشور دفاع کردند و 60 هزار شهید از جوانان سرباز وطن تقدیم نظام اسلامی شده است. مشاور عالی فرمانده قرارگاه مرکزی مهارت آموزی ستادکل نیروهای مسلح درباره جشنواره حضرت علی اکبر (ع) اظهار کرد: امروز در هفدهمین مرحله، جشنواره جوان سرباز را در نیروی زمینی سپاه برگزار می‌کنیم و از سربازان موفق تقدیر می شود. سردار کمالی با بیان اینکه در 2 ماه آینده جشنواره سرباز جوان را به صورت سراسری در سایر نیروهای مسلح برگزار خواهیم کرد، گفت: هرچه این جشنواره پر رونق‌تر برگزار شود توانسته‌ایم به سربازان مان خدمت شایسته ای ارائه کنیم. انتهای پیام/
3227151,رزمایش‌های نیروهای مسلح از شنبه آغاز می‌شود,۰۷ دی ۱۴۰۳ - ۱۹:۵۹,https://newsmedia.tasnimnews.com/Tasnim/Uploaded/Image/1402/10/12/1402101213060312329111824.jpg,به گزارش خبرنگار دفاعیخبرگزاری تسنیمامیر عزیز نصیرزاده وزیر دفاع و‌ پشتیبانی نیروهای مسلح در مراسم بزرگداشت اولین سالگرد شهادت سردار سید رضی موسوی عنوان کرد: شهدا به نتیجه کاری ندارند و به تکلیف الهی خود عمل‌ می کنند ‌و شهید موسوی هم همینگونه بود. وی افزود: امروز برخی عمدا و برخی هم سهوا تحلیل‌هایی مبنی بر تضعیف مقاومت ارائه می دهند من معتقدم این افراد اصل و اساس مقاومت را متوجه نشده اند. مقاومت یک اندیشه و تفکر است که از کربلا شروع شده است و با فرمول های امروز قابل مقایسه نیست. وزیر دفاع ادامه داد: اگر با دیدگاه دنیوی به کربلا نگاه کنیم باید حرکت امام حسین را شکست خورده بدانیم اما مقاومت و مکتب عاشورا فرمول خاص خود را دارد و امروز نور امام‌حسین عالم گیر شده است. امیر نصیرزاده با اشاره به مقاومت غزه گفت: همین امروز شاهد بودیم چند صهیونیست در غزه به درک واصل شدند و این نشان می دهد مقاومت در غزه ضعیف نشده است. دکترین دشمن این است که اگر حریف بخش نظامی نشدند به مردم فشار وارد کنند تا اراده مقاومت شکسته شود اما در فلسطین و غزه چنین نشد. وی اظهار داشت: مقاومت یعنی ایستادن جبهه حق در مقابل دشمن قوی تر از خودش. امیر نصیرزاده تصریح کرد: مقاومت غیر ممکن ها را ممکن می‌سازد و صبر در برابر مشکلات و مصیبت‌ها هم یکی از جلوه های مقاومت است. روشنگری و بیداری امروز جهانی هم حاصل مقاومت است و امروز عطر مقاومت در تمام جهان پخش شده است. وزیر دفاع با بیان اینکه مقاومت با شهادت فرماندهانش از بین نمی رود گفت: این حرف احمقانه‌ای است که برخی فکر می کنند با شهادت فرماندهان، مقاومت تضعیف می شود اما مقاومت گریبان تمام زورگویان را خواهد گرفت. وی بااشاره به تحولات سوریه گفت: ما در زمانی که در سوریه بودیم به ثبات در این‌کشور کمک می کردیم اما الان که دخالتی نداریم دشمن از کلام ما هم می ترسد و بیانیه می دهد که در سوریه دخالت نکنید. در حقیقت ترس آنها از مقاومت است. امیر نصیرزاده اظهارداشت: عمر کشور آمریکا 250 سال است و یک غده سرطانی هم در منطقه ایجاد کرده است تا منابع کشورهای منطقه را غارت کنند. کسانیکه علیه ما بیانیه می دهند باید حواسشان به اینها باشد. بعضی اوقات کد هم می دهند که نوبت بعدی عراق و‌یمن است اما من می‌گویم دفعه بعدی نوبت خود شما است زیرا دشمنان تمامیت خواه هستند. وزیر دفاع با بیان اینکه ما در مقابل زورگویان خواهیم ایستاد گفت: زمانیکه ما در سوریه بودیم می گفتند حضور ایران عامل حملات اسراییل است اما وقتی ما خارج شدیم اسراییل 500 مرتبه به سوریه حمله کرد اما سازش کاران حای یک‌بیانیه هم ندادند. وی ادامه داد: ما در جبهه جنگ سخت مشکلی نداریم و هر طور شده قدرت سازی می کنیم و آماده خواهیم شد. از شنبه هم سلسله رزمایش هایی در نیروهای مسلح آغاز می شود و خواهید دید که قدرت تهاجمی و دفاعی ما کم نشده است. وزیر دفاع با بیان اینکه مقاومت فقط در عرصه سخت نیست عنوان کرد: مقاومت باید در عرصه‌های سیاسی، فرهنگی و اقتصادی هم باید ادامه باشد. دشمن قصد دارد جنگ ترکیبی را به ما تحمیل کند و در برخی از حوزه‌ها هم موفقیت‌هایی بدست آورده است اما باید روی باورهایمان مقاومت کنیم. امیر نصیرزاده تصریح کرد: این جزو عجایب روزگار است که نتانیاهو برای مردم ما دلسوزی می کند. دشمن از فضای مجازی که در اختیار ما قرار داده است بهره برداری می کند و ما باید در مقابل دشمن ثابت قدم باشیم. انتهای پیام/
3226878,امیر شیخ: باید مراقب سوءاستفاده دشمن از فضای مجازی بود,۰۷ دی ۱۴۰۳ - ۱۱:۴۴,https://newsmedia.tasnimnews.com/Tasnim/Uploaded/Image/1401/06/27/1401062713403782926112103.jpg,به گزارش گروه دفاعیخبرگزاری تسنیم، امیر علیرضا شیخ معاون تربیت و آموزش ارتش، در جمع دانش پژوهان دهمین دوره جامعه‌پذیری نظامی مشترک آموزشگاه‌های درجه‌داری ارتش، یادبود شهید استواریکم محمدمهدی شاهرخی‌فر در مرکز آموزش درجه‌داری حضرت جوادالأئمه نیروی زمینی ارتش، گفت: حوادث اخیر منطقه نشان داده است که باید مراقب تیرهایی که از سمت دشمن شلیک می شود، بود؛ چرا که سنگری که می‌تواند سربازان را از تیررس دشمنان در امان نگه‌دارد، اعتقاد قلبی قوی و مستحکم است. معاون تربیت و آموزش ارتش با اشاره به اصول چهارگانه حصول موفقیت در ارتش اظهار کرد: دانش و تخصص لازم جهت درک مفاهیم، بینش مبتنی بر ارزش‌ها و سبک زندگی اسلامی و الهی، بروز منش و رفتار شرافتمندانه انسانی و اخلاقی و در نهایت روش که چگونگی رفتار در سازمان را دیکته می کند، چهار اصلی هستند که هر فرد نظامی در سازمان ارتش و نیروهای مسلح کشور، با تکیه بر این اصول می تواند به موفقیت دست یابد. وی ادامه داد: هر فرد نظامی علاوه بر باور به اصول فوق، باید از چیستی و چگونگی مأموریت‌ها، تهدیدات و راهکارهای موجود نیز آگاهی کسب کند و در مسیر نظامی‌گری خود در راستای حراست و حفاظت از بنیان‌های اعتقادی و باورهای خود تلاش کند. معاون تربیت و آموزش ارتش در ادامه، برخی از مخاطرات فضای مجازی و سایبری را یادآور شد و گفت: فضای مجازی مورد سوءاستفاده دشمن قرار گرفته است که در این وضعیت باید مراقب بود. وی در پایان خاطرنشان کرد: رفتار انسان در فضای مجازی به هر نحوی که باشد، در فضای حقیقی نیز به همان نحو خواهد بود؛ به همین سبب لازم است که انسان‌ از اعتقادات، باورها، اصول و ارزش‌های خود چه در فضای حقیقی و چه در فضای مجازی پاسداری کند. انتهای پیام/
3227685,شهید سلیمانی نماینده جامعه متعهد به خاک ایران است,۰۸ دی ۱۴۰۳ - ۱۶:۲۱,https://newsmedia.tasnimnews.com/Tasnim/Uploaded/Image/1399/10/09/139910091149581221898604.jpg,امان‌الله قرایی‌مقدم کارشناس و جامعه‌شناس در گفت‌وگو با خبرنگار سیاسیخبرگزاری تسنیم، درخصوص این موضوع که چرا سردار قاسم سلیمانی خود را سرباز وظیفه نامید و ره‌آورد این نوع نگاه به مساله خدمت به وطن چه می‌تواند باشد؟ گفت: سردار قاسم سلیمانی با خواست قلبی بدون کمترین شک و شبهه و ریایی خود را سرباز وطن نامید. اینکه ایشان خود را سرباز وظیفه نامیده درس و الگویی عبرت انگیز برای همه است. بخصوص مسئولین در هر پست و مقامی، شاید تلنگری بوده به مسئولین که بدانند جز سرباز وطن نباید درباره خود فکر دیگری کنند. قرایی‌مقدم استاد جامعه‌شناسی تصریح کرد: سردار سلیمانی خود را سرباز وظیفه می‌نامد چراکه می‌داند و یقین دارد وطن مادر ماست لذا جز دامان پرمهر مادری جایی برای آرام گرفتن نداریم. خدا را شاکر هستیم که در این حوزه نمونه‌ای عملی از عشق به وطن در وجود مسئولی مثل سردار سلیمانی برای عبرت و الگو گرفتن سایر مسئولان قرار دادند. وی گفت: سرباز وظیفه قاسم سلیمانی، نماینده تام جامعه متعهد به خاک ایران است. سردار سلیمانی برای رسیدن به این درک و فهم بسیار تلاش کرده بود. تربیت خانواده تا تربیت در جامعه‌ای که که احساس عشق به وطن و خدمت به وطن را در وجود ایشان نهادینه کرده بود، لذا برای اینکه عشق به وطن که در وجود سردار سلیمانی موج می‌زد را در بطن و قلب فرزندان این سرزمین نهادینه کنیم کار را باید از خانواده تا دانشگاه کلید بزنیم. استاد جامعه‌شناسی در پاسخ به این سوال که به نظر شما شاخصه‌های وجودی سردار سلیمانی که خود را سرباز وظیفه و خدمتگزار به وطن می‌دانست را چگونه می‌توانیم به ذهن و عملکرد سایر مسئولین تسری دهیم؟ گفت: فقط با تغییر ذهنیت؛ یعنی باید رفتار سردار سلیمانی که روح ملی‌گرایی و در عین حال توجه به تعالیم دینی در آن موج می‌زد را برجسته کنیم. لازم به ذکر است این روحیه از ابتدای کودکی باید در ذهن فرزندان این سرزمین که آینده‌سازان ایران اسلامی هستند نهادینه شود تا در آینده در هر پست و مسئولیتی که قرار می‌گیرند جز به وطن فکر نکنند؛ آنچنان که سردار سلیمانی برای حفظ تمامیت ارضی جان‌فشانی کرد. قرایی‌مقدم خاطرنشان کرد: باید به مسئولین نشان دهیم وقتی روح ملی و هویت دینی مثل سردار سلیمانی با هم درآمیخته باشد، مردم دنباله‌رو این رفتار و ذهنیت می‌شوند و حاضرند در کنار سرباز وطن برای حفظ وطن جانفشانی کنند. وقتی مردم به‌خصوص جوانان ببینند مسئولی برای دنیای خود کار نمی‌کند بلکه همّ و غمّی جز وطن ندارد، قطعاً حامی آن مسئول خواهند بود همانگونه که همواره حامی سردار سلیمانی بودند. وی در پایان تاکید کرد: در صورتی که مجموعه رفتارها و گفتارهای سردار سلیمانی که تاکید ویژه‌ای بر حفظ و ترویج هویت ملی و اسلامی دارد بیش از پیش به جامعه به‌خصوص مسئولینی که به‌طور عمیق سردار سلیمانی را نشناخته‌اند عرضه شود، قطع به یقین می‌توان امیدوار به تربیت جوانانی بود که ایران را سرافراز می‌خواهند و تغییر عملکرد مسئولینی بود که بعضاً منافع حزبی و گروهی خود را در نظر می‌گیرند تا منافع ملی. انتهای پیام/
3227629,کوثری: شهید سلیمانی در اوج قدرت خود را سرباز وظیفه می‌نامید,۰۸ دی ۱۴۰۳ - ۱۴:۴۹,https://newsmedia.tasnimnews.com/Tasnim/Uploaded/Image/1400/10/12/1400101210342616624413704.jpg,اسماعیل کوثری عضو کمیسیون امنیت ملی و سیاست خارجی مجلس، در گفت‌وگو با خبرنگار سیاسیخبرگزاری تسنیم، درباره ابعاد شخصیت سردار شهید سلیمانی و نقش این شهید در تبیین مفهوم «سرباز وظیفه» اظهار داشت: باطن و ظرفیت انسان‌ها با یکدیگر متفاوت است. شهید سلیمانی در مسیر خودسازی و مبارزه با نفس، نمونه‌ای برجسته بود و هرگز به‌دنبال مقام یا مسئولیت برای خدمت به کشور نبود. عضو کمیسیون امنیت ملی و سیاست خارجی مجلس ادامه داد: حاج قاسم پس از هشت‌سال دفاع مقدس نیز در جبهه مقاومت علیه باطل ایستاد و بیش از هرکس دیگری بر اصل خودسازی به‌عنوان یک ضرورت تأکید کرد. کوثری بر اهمیت آموزه‌های حاج قاسم سلیمانی تأکید کرد و گفت: به همین دلیل بود که در اوج محبوبیت و قدرت خود، خود را سرباز وظیفه می‌نامید و حقیقت وظیفه و جایگاه مسئولیت در کشور را به روشنی تبیین کرد. او تبدیل به الگویی شد که راه را برای دیگران روشن ساخت. وی هم‌چنین به سخنان رهبر معظم انقلاب اشاره کرد و گفت: همانطور که رهبر معظم انقلاب فرمودند: «حاج قاسم یک مکتب بود». ایشان فرهنگ خدمت را به تصویر کشیدند و در واقع در این مسیر، فرهنگ‌سازی کردند؛ همانطور که حضرت امام و رهبری تأکید دارند که باید خود را خادم مردم بدانیم، نه صرفاً یک مقام. عضو کمیسیون امنیت ملی و سیاست خارجی مجلس در ادامه بیان کرد: سردار سلیمانی با رفتار و منش خود، مفهوم مسئولیت را به معنای واقعی کلمه معنا کرد. او نشان داد که مسئولیت تنها به عهده گرفتن یک پست یا مقام نیست، بلکه به معنای خدمت صادقانه به مردم و تلاش برای ارتقای امنیت و عزت کشور است. او همواره در خط مقدم جبهه‌ها حضور داشت و با تمام وجود برای دفاع از ارزش‌های اسلامی و ملی تلاش کرد. کوثری همچنین تأکید کرد: امروز نیاز داریم تا آموزه‌های حاج قاسم سلیمانی را در زندگی روزمره‌مان پیاده کنیم. او به ما آموخت که باید با عشق و ایثار برای مردم‌مان کار کنیم و هیچگاه از مشکلات نترسیم. بی‌شک، اگر همه ما همچون حاج قاسم به وظایف خود عمل کنیم، می‌توانیم کشور را به سوی پیشرفت و تعالی سوق دهیم. این الگو باید در تمامی سطوح جامعه نهادینه شود تا نسل‌های آینده نیز بتوانند از آن بهره‌مند شوند. وی در پایان گفت: شهید سلیمانی نه‌تنها یک فرمانده نظامی بلکه یک معلم بزرگ بود که درس‌های بسیاری از جمله صداقت، فداکاری و عشق به وطن را به ما آموخت. باید تلاش کنیم تا یاد و نام او را زنده نگه داریم و مسیرش را ادامه دهیم. انتهای پیام/
3227516,سردار سلامی: یمن در عرصه پشتیبانی از غزه خوب درخشید,۰۸ دی ۱۴۰۳ - ۱۲:۴۸,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه بین‌المللخبرگزاری تسنیم، سردار «حسین سلامی»، فرمانده‌کل سپاه پاسداران انقلاب اسلامی در گفت‌وگو با المسیره یمن گفت: مقاومت در منطقه ضعیف نشده است و همه امروز می‌‌بینند که چگونه یمنی‌ها در دفاع از فلسطین می‌درخشند و هر جمعه در حمایت از غزه بسیج می‌شوند. سردار سلامی امروز شنبه همچنین گفت: یمنی‌ها با شرافت و عزت تا امروز مقاومت کرده‌اند و به‌یاری خداوند مقاومت خواهند کرد و پیروزی، با آن‌ها یار خواهد بود. ارتش یمن طی هفته‌های اخیر به‌ویژه هفته گذشته حملات تلافی‌جویانه و در حمایت از مقاومت و مردم فلسطین در غزه را تشدید کرد که آخرین این حملات بامداد امروز شنبه بود و طی آن، تل‌آویو مجدداً هدف قرار گرفت. حملات ارتش یمن به معضل و چالشی برای صهیونیست‌ها تبدیل شده است. انتهای پیام/+ 
3227251,ستادکل نیروهای مسلح: آمریکا در سوریه دستاوردی نخواهد داشت,۰۸ دی ۱۴۰۳ - ۰۸:۴۸,https://newsmedia.tasnimnews.com/Tasnim/Uploaded/Image/1403/10/08/1403100808533424931768314.jpg,به گزارش گروه دفاعیخبرگزاری تسنیم، ستادکل نیروهای مسلح به‌مناسبت گرامیداشت حماسه 9 دی بیانیه‌ای صادر کرد که متن آن به‌شرح ذیل است؛ بسم اللّه الرّحمن الرّحیموَ ذَکِّرْهُمْ بِأَیَّامِ اللَّهِ إِنَّ فی ذلِکَ َلآیاتٍ لِکُلِّ صَبَّارٍ شَکُورٍ تاریخ، حماسه‌های ایستادگی را فراموش نمی‌کند، حماسه‌هایی که از دل ایمان و اراده جوشیده‌اند و آن را چون پرچمی استوار می‌نماید تا راهنمای دیگران باشد. نهم دی ماه تجلی اراده و مجاهدتهایی است که به‌صورت خودجوش حرکت عظیمی را در تاریخ ثبت کرد و آن را چراغ راه مسیر پرتلاطم انقلاب اسلامی قرار داد. مردم و ولایت فقیه به‌عنوان ارکان اصلی و لاینفک نظام مقدس جمهوری اسلامی ایران می‌باشند که با تکیه بر این دو رکن، نظام توانسته است به بسیاری از آرمانهای انقلابی دستیابی پیدا کند و بر مشکلات پیروز گردد. نظام سلطه به‌رهبری آمریکای خبیث و با کمک رژیم منحوس و کودک‌کش صهیونیستی در طول انقلاب از هیچ تلاشی در مقابله با انقلاب اسلامی و اهداف آن کوتاهی نکرده و تمام امکانات خود را در این مسیر به‌کارگرفته‌اند اما به‌فضل الهی، با حضور مردم ولایتمدار در صحنه‌ها و عرصه‌های گوناگون و پرچمداری ولی امر مسلمین با شکستهای پی‌درپی و مفتضحانه روبه‌رو گردیده‌اند. وقایع اخیر در منطقه، به‌ویژه تحولات سوریه، نشان از تداوم شرارت، ناامنی و عمق دشمنی استکبار جهانی به‌رهبری شیطان بزرگ آمریکای جنایتکار، با ملتهای آزادی‌خواه دارد و نباید تردید کرد که آنچه در سوریه رخ داده است محصول یک نقشه مشترک آمریکایی و صهیونیستی است، بدیهی است نظام سلطه به‌سرکردگی آمریکا در منطقه غرب آسیا به‌دنبال تحقق اهداف شیطانی خود از جمله غارت منابع و در بند کشیدن مسلمانان می‌باشد و در حال حاضر بزرگترین مانع در مقابل ظلم و جنایت خود را نظام مقدس جمهوری اسلامی می‌داند لذا تلاش می‌کند برای عبور از این مانع از تمام ظرفیتهای بین‌المللی و منطقه‌ای استفاده نماید، اما اگر به روزهای گذشته خود مروری داشته باشد خواهد فهمید که همچون گذشته همه آرزوهای آنان توسط ملت قهرمان ایران اسلامی لگدمال خواهد شد و به‌فضل الهی در سوریه نیز دستاوردی نخواهند داشت. ستادکل نیروهای مسلح ضمن ارج نهادن به دهه بصیرت (نهم تا نوزدهم دی ماه) و گرامیداشت پنجمین سالگرد شهادت سپهبد شهید حاج قاسم سلیمانی، به ملت قهرمان و همواره بیدار ایران اسلامی اعلام می‌دارد که نیروهای مسلح مقتدر جمهوری اسلامی ایران با تمام توان و آمادگی کامل با بهره‌گیری از همه تجارب و آخرین دستاوردهای دفاعی و پشتیبانی مردم عزیز، مؤمن و انقلابی از کوچکترین تلاشی در جهت دفاع مقتدرانه و حفظ امنیت این مرز و بوم دریغ نکرده و همواره آماده پاسخگویی قاطع و کوبنده به هرگونه تهدید و تجاوز دشمنان قسم‌خورده انقلاب اسلامی می‌باشند. انتهای پیام/+
3228553,امیر موسوی: نیروهای مسلح مقتدر برای کشور امنیت آفرین است,۰۹ دی ۱۴۰۳ - ۱۹:۴۳,https://newsmedia.tasnimnews.com/Tasnim/Uploaded/Image/1402/01/22/1402012213482325227370394.jpg,به گزارش گروه سیاسیخبرگزاری تسنیم، امیر سرلشکر موسوی در چهاردهمین جشنواره مالک اشتر(ع) ارتش با گرامیداشت سالروز نهم دی ماه روز بصیرت و میثاق با ولایت به پیام های این روز بزرگ اشاره کرد و گفت: حماسه نهم دی یادآور نعمت ولایت است که همواره باید شکرگزار خداوند به خاطر این نعمت بزرگ باشیم که امروز در وجود فرماندهی معظم کل قوا (مدظله العالی) تجلی یافته است. وی با تاکید بر لزوم تشخیص مقتضیات زمان در موضع گیری ها و اقدامات افزود: ائمه اطهار(ع) همیشه با توجه به اقتضائات زمان، رفتار و اقدام متناسب خود را انجام می دادند و این درس حماسه نهم دی ماه نیز است که انسان بداند در هر برهه ای چه وظیفه و تکلیفی دارد و شجاعت و توانایی داشته باشد که آن وظیفه و تکلیف خود را انجام دهد. فرمانده کل ارتش در ادامه با اشاره به برگزاری جشنواره مالک اشتر و فواصل کم امتیازات رتبه های برتر در این جشنواره اظهار کرد: تقدیر در این جشنواره در حقیقت تجلیل از موفق‌تر ها است. امیر سرلشکر موسوی موضوع اصلی اشراف را ارائه تصویر درست از سازمان بیان و اظهار کرد: هدف از اشراف، بررسی عملکرد سازمان و ارائه تصویر درست از سازمان به فرماندهی معظم کل قوا(مدظله العالی) در حوزه‌های مختلف است، با توجه به اینکه تعدادی از کارکنان در حوزه خود بیشتر تلاش کرده و درخشیده اند، ما نیز از افراد برجسته که در این حوزه تلاش داشته اند تقدیر می کنیم. فرمانده کل ارتش با تاکید بر جنبه‌های اشراف که باید مورد توجه قرار گیرد، خاطرنشان کرد: شناخت اهداف، تشخیص اقدامات درست یا نادرست، شناخت محاسن و معایب یگان و مدیریت درست برای تقویت محاسن و مرتفع کردن معایب، رضایت نداشتن به وضع موجود، بازنگری در شاخص های ارزیابی و توجه به فرهنگ سازمانی ارتش و الزامات آن از جمله جنبه های مختلف در حوزه اشراف است که باید مورد توجه قرار گیرد. امیر سرلشکر موسوی در پایان به اهمیت تقویت قدرت و آمادگی دفاعی و وجود نیروهای مسلح قدرتمند در ایجاد بازدارندگی پرداخت و گفت: اینکه امروز مشاهده می‌کنیم که رژیم صهیونیستی با خوی تجاوزگری خویش به مردم بی دفاع غزه حمله می کند چون می‌داند که آنها از قدرت دفاعی لازم و نیروی نظامی محروم هستند؛ نیروهای مسلح مقتدر و پایبند به اصول، موجب ایجاد بازدارندگی و امنیت آفرین برای کشور خواهد شد و همه تلاش‌های ما باید به این نقطه معطوف باشد که بتوانیم در روز واقعه آرامش و امنیت را برای مردم و کشور تامین کنیم. در پایان این مراسم از کارکنان و بخش های برتر اشراف ارتش جمهوری اسلامی ایران تجلیل شد. انتهای پیام/
3227932,آمادگی‌ سپاه و بسیج برای مقابله با ناامنی و فتنه‌افروزی,۰۹ دی ۱۴۰۳ - ۰۸:۵۳,https://newsmedia.tasnimnews.com/Tasnim/Uploaded/Image/1403/01/14/1403011409242259829722024.jpg,به گزارش گروه دفاعیخبرگزاری تسنیم، سپاه پاسداران انقلاب اسلامی در بیانیه‌ای با گرامیداشت سالروز حماسه 9 دی؛ بصیرت و هوشمندی ملت ایران و حضور در صحنه آنان در بزنگاه‌های تاریخ‌ساز را ضامن پیروزی و سربلندی انقلاب و نظام اسلامی و عامل زوال و شکست توطئه‌ها و فتنه‌های استکباری و صهیونی علیه کشور دانست. در بخشی از این بیانیه آمده است: حافظه تاریخی انقلاب اسلامی و ملت ایران مملو از رویداد‌ها و رخداد‌های بزرگ و سرنوشت‌سازی است که با پیشگامی و حضور هوشمندانه، به‌موقع و توأم با بصیرت و بیداری ایرانیان در صحنه‌های پرخطر و مجاهدت آنان در برافراشتن پرچم وحدت، حول محور اسلام و ولایت رقم خورده است. این بیانیه می‌افزاید: حماسه 9 دی ماه 1388 یکی از این رخداد‌های شکوهمند و سرنوشت‌ساز است که با حرکتی عظیم، ایمانی، ملی و ماندگار در میدان کورکردن چشم فتنه، شبکه خبیث و تبهکار فتنه‌گران آمریکایی و صهیونیستی را برابر اراده ملتی سرافراز و دشمن‌شناس مبهوت ساخت و یوم‌الله دیگری را در تاریخ ایران عزیز خلق کرد و به ثبت رسانید. این بیانیه حماسه 9 دی را پاسخ محکم قاطع و تمام‌کننده ملت ایران به فتنه 88 و توطئه ایستادگی برابر رأی مردم در یک انتخابات بی‌نظیر و پرشور تاریخی قلمداد و تصریح کرده است: خیزش مردمی 9 دی 1388 بساط فتنه‌ای را در هم پیچید که بسان جنگ احزاب در صدر اسلام، شبکه معاندین و بدخواهان حاکمیت دینی را بر محور براندازی نظام اسلامی از طیف نفوذیان و برخی از جریانات سیاسی داخلی تا خاندان منحوس پهلوی و سلطنت‌طلبان، منافقین و سران استکبار برای اجرای توطئه‌ای تمام‌عیار بر مبنای ادعای دروغ تقلب در انتخابات، با پشتیبانی آمریکایی‌ها، صهیونیست‌ها و پیاده‌نظام‌های اروپایی و منطقه‌ای به ائتلاف اهریمنی رسانده بود. در ادامه این بیانیه با تأکید بر ضرورت درس‌آموزی از فتنه 88 و حماسه 9 دی؛ بهره‌گیری از عبرت‌های این رخداد‌ها برای مقابله با جنگ ترکیبی و شناختی دشمن و مقایسه مشابهت‌های دسیسه‌های امروز دشمنان در ائتلاف‌سازی علیه ایران اسلامی به‌ویژه پس از تحولات اخیر منطقه و حوادث سوریه برای ایجاد فتنه و آشوب در کشور را ضروری قلمداد کرده و با الزامی دانستن مواجهه هوشمندانه و هوشیارانه با آن آورده است: بی‌تردید ملت ایران حماسه تاریخی 9 دی 88 را که خیزشی برخاسته از ایمان و اراده الهی و حرکتی جوشیده از عمق بصیرت، دشمن‌شناسی و استکبارستیزی بود، در بزنگاه‌های تاریخ‌ساز مانند امروز فراروی خود قرار می‌دهد و در اوج هوشمندی و صلابت از متن چالش‌ها و مشکلات ناشی از طراحی اتاق‌های فکر دشمن که در تهدید، تحریم، جنگ اقتصادی، جنگ ادراکی، تزریق روح یأس و ناامیدی در مردم، ناکارآمد نشان‌دادن نظام و هراس‌افکنی در جامعه جلوه‌گری می‌کند، عبور خواهد کرد. این بیانیه در پایان با تکریم «دهه بصیرت» و گرامیداشت حماسه‌سازی شگفتانه ملت مؤمن، انقلابی و ولایتمدار ایران اسلامی در هشتم و نهم دی ماه سال 1388؛ بر آمادگی‌های همه‌جانبه «سپاه پاسداران انقلاب اسلامی» و «بسیج مستضعفین» برای دفاع سلحشورانه از امنیت و آرامش ملی و مقابله با نقشه‌های دشمن در ایجاد آشوب، ناامنی و فتنه‌افروزی در کشور تأکید کرده و آورده است: به‌فضل الهی همان‌گونه که امام المسلمین رهبر عظیم‌الشأن انقلاب اسلامی حضرت آیت الله العظمی امام خامنه‌ای (مدّ ظلّه العالی) نوید داده‌اند آینده ایران اسلامی و منطقه، روشن است و تربیت‌یافتگان مکتب مقاومت اسلامی و حاج قاسم سلیمانی بر جبهه استکبار و صهیونیسم فائق می‌آیند و اجازه نخواهند داد نقشه شرارت و ضدامنیتی آنان مسیر تمدن‌ساز و آزادی‌بخش انقلاب اسلامی و مجاهدان مؤمن امت پیامبر اعظم(ص) را با تهدید و تزلزل مواجه سازد؛ به‌اذن الله حوادث و وقایع بزرگ پیشِ‌رو بر این باور عمیق مهر تأیید خواهند زد. انتهای پیام/+
3217137,سرلشکر جعفری: حاج قاسم همواره بر عدم دوقطبی‌سازی تأکید داشت,۱۰ دی ۱۴۰۳ - ۱۲:۰۸,https://newsmedia.tasnimnews.com/Tasnim/Uploaded/Image/1403/09/24/1403092410472466331673214.jpg,"گروه دفاعیخبرگزاری تسنیمـ محمدمهدی یزدی:به‌منظور گرامیداشت پنجمین سالگرد شهادت سردار سپهبد حاج قاسم سلیمانی سراغ یکی از همرزمان و فرماندهان این شهید بزرگوار رفتیم که در سالهای مقابله با داعش نقش بسزایی در سپاه پاسداران انقلاب اسلامی داشت. سردار سرلشکر محمدعلی (عزیز) جعفری فرمانده قرارگاه فرهنگی بقیة‌الله(عج) از فرماندهان نسل اول سپاه به‌شمار می‌آید و در سال‌های دفاع مقدس و جنگ تحمیلی فرماندهی قرارگاه قدس نیروی زمینی را به‌عهده داشت و پس از جنگ نیز فرماندهی نیروی زمینی و مرکز راهبردی سپاه را به‌عهده گرفت. سردار جعفری از سال 86 تا 98 نیز به‌مدت 12 سال فرمانده‌کل سپاه پاسداران انقلاب اسلامی بود که در این دوران حاج قاسم در نیروی قدس درحال تقویت جبهه مقاومت و مقابله با فتنه داعش بود،علاوه بر این رابطه نزدیک کاری، سردار جعفری از جمله دوستان نزدیک سردار سلیمانی بود که در گفتگو باخبرگزاری تسنیم، به بیان برخی خاطرات خود از این شهید بزرگوار و تشریح ابعاد شخصیتی و فرماندهی او پرداخته است. * * * تسنیم: به‌مناسبت سالگرد شهادت حاج قاسم سلیمانی فرمانده بزرگ مقاومت در خدمت شما هستیم، در ابتدا یک برآوردی درمورد شخصیت و فرماندهی ایشان به‌خصوص در نیروی قدس و قبلش در قرارگاه قدس و شرق کشور و لشکر ثارالله کرمان ارائه بفرمایید. سردار جعفری:حاج قاسم عزیز یک فرد عادی ولی با ویژگی‌های خاص ایمانی و روحیه تحمل و سخت‌کوشی و پشتکار و همت بود. همت والا که از کودکی آموخته بود و روحیه شجاعت برگرفته از ایمان قلبی و عنایت الهی که در ایشان بود، شخصیت حاج قاسم را شکل داده بود. این مسیر هم مسیر دفاع و جهاد بود که از مبارزات قبل از انقلاب شروع می‌شود و بلافاصله بعد از پیروزی انقلاب هم در سپاه پاسداران ادامه پیدا می‌کند. حاج قاسم در بدو ورود به سپاه با توجه به آن توانمندی‌ها و استعدادی که داشت وارد حوزه آموزش می‌شود و در همان اوایل جنگ هم به جبهه می‌آید. نکته مهم این است که ایشان در همان ابتدای جنگ مسئولیت فرماندهی محور 4 گردان از نیروهای کرمان را به‌عهده داشته و بلافاصله در عملیات فتح المبین تیپ ثارالله که از نیروهای کرمان تشکیل شده بود ایجاد و ایشان به عنوان فرمانده تیپ انتخاب می‌شود.  * با پیگیری‌های حاج قاسم سپاه مسئول مقابله با ناامنی‌های شرق کشور شد ایشان به عنوان فرمانده تیپ و بعدا فرمانده لشکر در عملیات‌های مختلف دفاع مقدس مانند فرماندهان دیگر لشکرها مثل شهید خرازی، شهید باکری، شهید زین الدین و شهید همت خیلی خوب درخشید؛ منتها نکته مهمی که حاج قاسم عزیز دارد این است که بعد از دفاع مقدس باز جهاد را رها نکرد و در عرصه‌های مختلف امنیتی کشور به ویژه ناامنی‌های شرق کشور حضور داوطلبانه و مصرانه داشت و با پیگیری‌هایی که خودش انجام داد و مصوباتی که در شورای عالی امنیت ایجاد شد، سپاه مسئولیت مقابله با ناامنی‌های شرق کشور را در سال‌های 73-74 بر عهده گرفت و برای این امر قرارگاه قدس به فرماندهی حاج قاسم تشکیل شد. * سردار سلیمانی در کمتر از یک سال مسلحین شرق کشور را تسلیم کرد شهید سلیمانی در آن زمان توانست ناامنی‌هایی که در استان سیستان و بلوچستان و در بخش‌های شرقی و جنوبی کرمان گسترش پیدا کرده بود را در مدت کمتر از یک سال جمع کند و همه مسلحین مجبور شدند سلاح‌هایشان را زمین بگذارند و تسلیم شوند و امنیت خوبی به آن منطقه بازگشت. این از کارهای برجسته حاج قاسم بعد از دفاع مقدس بود که موجب شد در حوزه جنگ نیمه سخت مسلحانه در جنوب شرق کشور استعداد و توانمندی‌اش بدرخشد و معلوم شد که کارهای بزرگتری هم می‌تواند انجام بدهد. در همان سال‌های 75-76 با ماجرای طالبان در افغانستان مواجه شدیم و اهمیت نقش‌آفرینی نیروی قدس و نهضت‌ها در حوادثی که در عراق، افغانستان، سوریه، لبنان، فلسطین و یمن رخ داد خودش را نشان داد و لازم بود که یک فرمانده قوی و توانمندی مثل حاج قاسم عزیز در رأس این نیرو قرار بگیرد که با پیگیری‌هایی که انجام شد، ایشان به این سمت منصوب شد و از سال 75-76 بود که کارش را شروع کرد و از همان موقع تحولات منطقه‌ای در شرق و غرب کشورمان در افغانستان، عراق، سوریه و لبنان آغاز شد. * در تعامل با رؤسای جمهور کشورهای منطقه‌ بر مسائل دیپلماسی اشراف داشت پیگیری‌های مصرانه‌، هوشمندی و ذکاوت، اشراف سیاسی حتی اشراف بر مسائل دیپلماسی که ایشان در تعامل با مسئولین کشور خودمان و حتی رؤسای جمهور کشورهای منطقه‌ داشت از ویژگی‌های بارز شهید سلیمانی بود. همزمان در میدان هم به عنوان یک فرمانده مقتدر، مجرب و باهوش و شجاع نقش آفرینی کرد.  چند سالی از تلاش‌هایش گذشت تا اینکه دشمنان داعش را علیه انقلاب اسلامی به وجود آوردند و می‌خواستند این منطقه شامات و عراق را تصرف کنند. هدف داعشی‌ها این بود که یک واسطی بین جمهوری اسلامی با امنیت اسرائیل برقرار کنند. طی 4-5 سال تلاش شبانه روزی و مجاهدت‌های حاج قاسم عزیز به‌همراه درایت هوشمندی، شجاعت ایشان و آن ویژگی‌های منحصربه‌فردی که در شهید سلیمانی بود، ماجرای داعش هم تمام شد. البته عوامل دیگری در مقابله با پدیده داعش از جمله اراده رئیس جمهور سوریه بشار اسد در آن موقع تعیین کننده بود. همچنین نقشی‌آفرینی شهید سلیمانی در جنگ 33روزه‌ای که در لبنان پیش آمد و همچنین جنگ‌های غزه تعیین‌کننده‌ بود. تسنیم: همان‌طور که فرمودید ایشان نقش بسزایی در همگرایی شاخه‌های مقاومت داشتند ولی به نظر می‌رسد که ایشان علاوه بر این یک شخصیت ایجاد کننده وحدت و همدلی بین ملت‌های منطقه بود، این موضوع را چطور ارزیابی می‌کنید؛ برنامه‌ای را که ایشان برای وحدت و همگرایی مسلمانان داشتند، تشریح بفرمایید. سردار جعفری:یکی دیگر از توانمندی‌های خدادادی حاج قاسم عزیز همین روحیه ایجاد همدلی و وفاق در سطح منطقه و بین الملل بود. با وجود آن قاطعیتش در مدیریت و فرماندهی و عملیاتی بودن، یک روحیه خیلی تعاملی و در واقع دلچسبی داشت که همه را به خودش جذب می‌کرد. شخصیت‌های مختلف کشورهای عراق، سوریه و لبنان را جذب می‌کرد و همه هم برایش احترام قائل بودند و روحیه فداکاری و ایثار و سخت کوشی را که در او می‌دیدند در برابرش تسلیم می‌شدند و البته او هم به‌واسطه هنر و شمّ سیاسی و شناختی که از جریان‌های مختلف در کشورها داشت می‌توانست یک همچون نقشی را ایفا کند و نقش تعیین‌کننده‌ای بود. * حاج قاسم نگذاشت دولت آمریکایی در عراق مستقر شود شوخی نبود وقتی آمریکایی‌ها عراق را اشغال و صدام را ساقط کردند، تصمیم جدی داشتند که یک دولت کاملا آمریکایی در عراق روی کار بیاورند لذا گارنر را مطرح کردند و می‌خواستند دست نشانده حکومت آمریکایی را در عراق داشته باشند. این کار را هم کردند اما با تلاش‌های سیاسی و روشنگری‌هایی که حاج قاسم در سطح مسئولین عراقی داشت این پذیرفته نشد و موضوع به هم ریخت و مجبور شدند که برای عراق قانون اساسی بنویسند و انتخاباتی انجام شود و در این قانون اساسی مستحضرید که انتخاب نخست وزیر که یک مسئول اجرایی در کشور عراق است در همه دوره ها به عهده شیعه گذاشته شد و این در طول تاریخ حاکمیت عراق بی سابقه بود.  حاکمیت عراق همیشه در دست دست‌نشانده‌های غرب یا شرق بوده و این اتفاقی که بعد از ساقط شدن صدام افتاد و حکومتی در عراق روی کار آمد که از نظر ساختار حکومتی شبیه ایران و با جمهوری اسلامی هماهنگ است هم حاصل تلاش‌های حاج قاسم عزیز است. تسنیم: یکی از بزرگترین کارهایی که حاج قاسم در خدمت به منطقه و حتی جهان کرد، رفع خطر داعش بود. به نظرتان آیا داعش می‌تواند باز هم پا بگیرد یا نه قضیه به گونه‌ای تمام شده که فعلا بنا نیست چنین اتفاقی در منطقه بیفتد؟ سردار جعفری:داعش با آن نگاه و قساوت، سنگدلی و وحشی‌گری که داشت و به هیچ اصولی پایبند نبود و با توجه به آن ویژگی‌هایی که در داعشی‌ها بود، کارشان نگرفت و به سرعت منفور همه شدند و دیگر جایی در منطقه برای اینها نیست؛ البته حضور پراکنده چریکی و مخفیانه در کشورهای همسایه ما دارند اما این حضور به‌صورت رسمی و حضوری که بتوانند آن را توسعه بدهند نیست. * داعش ممکن است به‌صورت پراکنده و چریکی ضرباتی حتی به مرزهای ما بزند به نظر می‌آید که داعش رو به افول است ولی ممکن است تا یک مدت دیگر حضور پراکنده و چریکی‌شان را ادامه دهند و ضربه‌هایی با هدف ایجاد ناامنی در بعضی کشورها مثل عراق، افغانستان، سوریه و حتی مرزهای کشور خودمان انجام دهند. تسنیم: یکی از نکاتی که خیلی مطرح شده نقش حاج قاسم در پشتیبانی آموزشی، تجهیزاتی و معنوی از مقاومت فلسطین است. اگر خاطره‌ای از ایشان در خصوص فلسطین دارید، بفرمایید. سردار جعفری:نقش فرماندهی حاج قاسم در 24-25 سال اخیر در سرنوشت جبهه مقاومت خیلی تعیین کننده بود و این درست است که حضور شخصی و فیزیکی خودش در فلسطین ممکن نبود اما با تعاملاتی که وجود داشت و به خصوص ارسال سلاح و مهمات یا به عبارتی آموزش و انتقال فناوری برای ساخت سلاح که توسط خود مردم محاصره شده می‌توانست انجام بگیرد، در نهایت دقت و پیچیدگی انجام شد و الحمدالله مقاومتی که مردم غزه ظرف یک سال و چند ماه اخیر از خودشان نشان دادند مدیون تلاش‌هایی است که جمهوری اسلامی و با محوریت نیروی قدس سپاه انجام داده است.  * یمن هم مدیون تلاش‌های حاج قاسم عزیز و نیروی قدس سپاه است البته بعضی کشورهای دیگر هم کمک‌های مالی به مقاومت فلسطین انجام دادند اما روحیه مقاومت و ایستادگی که در نظام جمهوری اسلامی وجود دارد به‌همراه تجربیات دفاع مقدس و جنگ 33روزه، خود به خود به مردم غزه منتقل شد. البته زمینه مقاومت هم در آنها وجود داشت و با مجموع کارهای پشتیبانی،‌ انتقال فناوری و پیروی از راهبردهای نبرد نامتقارن، غزه توانست ایستادگی کند و یک مقاومت بی‌نظیر تاریخی را رقم بزند. یمن هم مدیون تلاش‌های حاج قاسم عزیز و نیروی قدس سپاه است. الان همه از مقاومت مردم یمن انگشت به دهن و حیرت زده هستند؛ البته در یمن هم، زمینه مقاومت در ملت یمن وجود داشت که با حمایت، پشتیبانی، آموزش و توانمندسازی که از آنها صورت گرفت موجب شده یمن امروز در مقابل آمریکا و صهیونیست‌ها ایستادگی کند. * حاج قاسم همواره نسبت به دوری از دوقطبی‌سازی و پرهیز از تفرقه توصیه‌هایی داشت تسنیم: حاج قاسم در حوزه سیاست داخلی چه نقش و تعاملی داشت؟ سردار جعفری:در سیاست داخلی ایشان نه خیلی دخالت می‌کرد نه معتقد بود که باید دخالت کند ولی به عنوان یک فرد سیاسی پاسدار نسبت به مسائل داخلی حساس بود اما دخالتی نداشت و وقتی هم برای این کارها نداشت. ایشان مدام و به صورت پیوسته در کشورهای مختلف مسئله داشت و بیشتر وقتش آنجا می‌گذشت فقط گاهی که می‌توانست به ایران بیاید از مسائل داخلی پرس‌وجویی می‌کرد، البته از سر دلسوزی نظراتی داشت و همواره نسبت به انسجام و وحدت ملی و دوری از دوقطبی سازی و پرهیز از تفرقه توصیه‌هایی داشت اما فرصت اینکه اثرگذاری کند یا وقتی برای این کار بگذارد، خیلی نداشت. تسنیم: شما 12 سال فرمانده‌کل سپاه بودید و این 12 سال همزمان با فرماندهی حاج قاسم در نیروی قدس بود، اگر امکان دارد شیرین‌ترین و تلخ‌ترین خاطره‌تان با شهید سلیمانی را بازگو کنید. سردار جعفری:اوایل شروع شورش داعشی‌ها در دمشق و سوریه حاج قاسم زمینه‌های آمادگی برای مقابله را در آنجا ایجاد کرده بود، کسی تصورش را هم نمی‌کرد که تروریست‌ها به این سرعت فراگیر شوند و تا پشت کاخ بشار اسد در دمشق برسند. * به حاج قاسم گفتم؛ اگر لازم است من بیایم به بشار بگویم مردم را مسلح کند اینجا لازم بود که بشار یک تصمیم مهم بگیرد و مردم را مسلح کند. من به‌عنوان فرمانده سپاه از حاج قاسم خواستم که این را از بشار بخواهد تا اجازه بدهد مردم مسلح شوند، ایشان (حاج قاسم) گفت؛ ""من تا حالا چند بار به ایشان (بشار اسد) گفته‌ام و نپذیرفته زیرا نگران ناامنی‌هایی است که بعدش ایجاد می‌شود.""؛ من گفتم؛ ""حالا شرایط فرق می‌کند احتمالاً دیگر خطر را بیخ گوشش حس کرده است، یک بار دیگر بگویید و اگر لازم است من هم بیایم کمک کنم با هم برویم به او بگوییم"". حاج قاسم گفت؛ ""نه، من خودم یک بار دیگر می‌گویم.""، با تلاش حاج قاسم و شهید همدانی این کار انجام شد و از همان موقع که مردم مسلح شدند مبارزه با داعش و مسلحین شروع شد. پیروزی‌هایی که در سوریه در مقابل داعش رخ داد محصول عزم و ارداه و ایمان راسخ حاج قاسم بود که 4-5 سال همواره در خط اول نبرد حضور فعال داشت و فکر نمی‌کنم فرد دیگری قادر بود مانند حاج قاسم با این قاطعیت و عزم و ایمان قوی آن خطر بزرگ را از جبهه اسلام و انقلاب دور کند. بزرگترین دستاوردی که جنگ سوریه برای ما داشت همین ایجاد هماهنگی و هم افزایی ده‌ها هزار نیروی عراقی، سوری، افغانی، ایرانی و لبنانی در کنار همدیگر بود که موجب ایجاد یک قدرت و توانمندی بزرگ در جبهه مقاومت انقلاب اسلامی شد. سبعیت، وحشی‌گری، کشتار و اذیت کردن مردم هم تبعات بسیار منفی برای داعش و مسلحین داشت و این را تجربه را بدست آوردند که دیگر نباید با مردم اینطور رفتار کنند. البته این گروهی که حالا به سوریه آمده هم این تجربه را امروز به کار گرفتند. * سیدحسن نصرالله به رسم و رسومات ایران توجه داشت و از ضرب‌المثل‌های ایرانی استفاده می‌کرد تسنیم: نمی‌شود از حاج قاسم صحبت کرد و اسمی از سیدحسن نصرالله نیاورد و با توجه به اینکه ایشان در این جریانات اخیر به شهادت رسیدند، اگر خاطره‌ و نکته‌ای راجع به این شهید بزرگوار دارید بفرمایید. سردار جعفری:شهید حاج قاسم، شهید سیدحسن نصرالله، اسماعیل هنیه که رهبران مبارزات فلسطین و لبنان و ... هستند، عظمت روحشان بالاتر از آن است که ما بخواهیم راجع به آنها حرف بزنیم.چون من بیشتر در ایران بودم خیلی با این بزرگواران حشر و نشر نداشتم ولی در همان دیدارهایی هم که داشتیم روحیه بالای ایشان (سیدحسن نصرالله)، عطوفت، رفاقت، محبت و تعامل خیلی برادرانه که با همه برقرار می‌کرد، موجب می‌شد همه در آن دیدار اول مشتاقش می‌شدند و همه مایل بودند که این دیدارها ادامه پیدا کند. سیدحسن نصرالله به رسم و رسومات ایران توجه داشت و روحیات و ضرب‌المثل‌های ایرانی را بلد بود و بعضاً از آنها در محاورات و گفتگوها با لهجه عربی استفاده می‌کرد و این خیلی شیرین بود و نشست با ایشان را جذاب می‌کرد. * عدم‌موفقیت اسرائیلی‌ها در جنگ اخیر خیلی بیشتر از جنگ 33روزه بود تسنیم: وضعیت حزب‌الله را بعد از شهادت سیدحسن نصرالله چطور ارزیابی می‌کنید؟ سردار جعفری:این سازمان‌ها و نهادهای مردمی در کوران و بحران جنگ و مقاومت به وجود می‌آیند و با عنایت الهی شکل می‌گیرند. هرچند که رهبرانشان مثل سیدحسن نصرالله نقش تعیین کننده‌ای در شکل‌گیری آنها دارند اما نبودشان به پایداری و دوام این تشکیلات، ضربه‌ای نمی‌زند چون اولاً که شهدا زنده‌اند و نزد خدا روزی می‌خورند و یکی از کارهایشان همین مراقبت از تشکیلاتی‌ست که به وجود می‌آورند. شهدا نزد خدا روزی می‌خورند یعنی نزد خدا اذن می‌گیرند که بتوانند این نقش آفرینی را داشته باشند و این مراقبت را از تشکیلاتشان بکنند و نقش اصلی‌شان همین است. زنده بودن شهید هم برای همین است تا زحمت‌هایی که در این دنیا می‌کشد را بتواند در عالم روح و عالم غیب مراقبت کند و تاثیر دارد لذا ما دیدیم که بعد از شهادت سیدحسن نصرالله فشارهایی که توسط اسرائیل غاصب روی حزب الله لبنان آمد چندین برابر سخت‌تر و با شدت بیشتری نسبت به جنگ 33 روزه بود اما قدرت و میزان پیشروی‌شان کمتر بود و عدم موفقیت اسرائیلی‌ها اینجا خیلی بیشتر بود. * حزب‌الله شرایط بسیار سختی را پشت‌سر گذاشت اما به‌سرعت خودش را بازسازی کرد صهیونیستها در جنگ 33روزه پیشروی‌ها و دستاوردهای بیشتری داشتند اما دیدیم با وجود اینکه حزب الله رهبرش شهید می‌شود ولی مقاومت و ایستادگی‌اش ادامه دارد. نیروی‌های حزب‌الله شرایط بسیار سختی را پشت سر گذاشتند اما به سرعت خودشان را بازسازی کردند و این را هم دنیا و هم دشمن هم متوجه شد. البته لطف عنایت الهی هم در واقع شامل حالشان می‌شود. به نظر من حزب الله خیلی تغییری نکرده و این را در صحنه نبرد دیدیم. شدت جنگ 33روزه کمتر از این فشارهایی بود که در جنگ اخیر رخ داد البته زیرساخت‌های حزب‌الله هم بسیار گسترده‌تر شده است. همچنین حزب الله فرماندهان بزرگ و تاثیرگذاری از دست داد اما باز هم ایستادگی کرد. اسرائیلی‌ها فکر می‌کردند که با این اتفاقات حزب‌الله شکست می‌خورد و آنها می‌توانند راحت تا رود لیتانی پیشروی کنند و همه جا را بگیرند اما در عمل ثابت شد که حزب الله با یک عنایت الهی، انسجام تشکیلاتی ماندگار و بالایی دارد. تسنیم: ضمن تشکر از وقتی که در اختیار ما گذاشتید، در پایان اگر نکته خاصی مدنظر است بفرمایید. سردار جعفری:به همه نیروهای انقلاب به‌خصوص نیروهای جوان در سنین مختلف عرض می‌کنم حاج قاسم یک اسطوره است و البته این قهرمان دست‌یافتنی است. همه بدانند به‌شرط اینکه عزم و اراده داشته باشند و سختی‌ها را تحمل کنند و همیشه خودشان را در عرصه فداکاری و ایثار و جهاد ببینند و پیوسته و مخلصانه برای خدا تلاش و جهاد کنند، به‌سمت حاج قاسم شدن پیش می‌روند.  الآن خیلی از جوانها و نوجوان‌ها دلشان می‌خواهد که حاج قاسم باشند، من می‌خواهم به همه بگویم که این عملی است و خیلی دور از دسترس نیست به‌شرط اینکه با خدا معامله کنند و کارشان خالص برای خدا باشد و دائم هم در حال فداکاری و ایثار باشند. حاج قاسم هیچ وقت خودش را نمی‌دید همیشه امنیت را می‌دید، جبهه را می‌دید، مأموریت را می‌دید، جامعه‌‌اش را می‌دید، افراد اطراف خودش را می‌دید و دائم برای اینها و حتی خانواده شهدا دلسوزی داشت، شبانه‌روز به فکر دیگران بود و به فکر خود نبود،یکی از دلایلی که حاج قاسم به‌عنوان یک مکتب معرفی می‌شود همین است، ولایت‌مداری و عشق و محبتی که نسبت به ولایت و حضرت امام و حضرت آقا داشت، ان‌شاءالله با سید و سالار شهیدان محشور شود و دست ما هم را بگیرد و ما هم افتخار داشته باشیم که در جوارش باشیم و شهید شویم. انتهای پیام/"
3228756,فراتر از یک فرمانده؛ شهید زنده مقاومت,۱۰ دی ۱۴۰۳ - ۱۰:۳۴,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,گروه سیاسیخبرگزاری تسنیم-محسن پیرهادی نماینده سابق تهران در یادداشتی به مناسبت فرا رسیدن سالروز شهادت سردار حاج قاسم سلیمانی نوشت: سردار شهید حاج قاسم سلیمانی در سیاست منطقه‌ای جمهوری اسلامی ایران، به نمادی از یک استراتژی جامع در دیپلماسی و امنیت ملی کشورمان بدل شده که حضورش و مسلکش به‌طور مستقیم بر تغییر معادلات منطقه‌ای و جهانی اثرگذار بود و هست، پیگیری و هدایت استراتژی منطقه ایران و محور مقاومت چنان مدبرانه از سوی او دنبال می‌شد که برایش در رسانه‌های جهانی و محافل نظامی دنیا عنوان «ژنرال سایه»را به ارمغان آورد. مبالغه نیست اگر بگوییم حاج قاسم سلیمانی، به‌عنوان فرمانده نیروی قدس سپاه پاسداران انقلاب اسلامی، نه‌تنها یک فرمانده نظامی، بلکه معمار سیاست‌های منطقه‌ای ایران در جنوب غرب آسیا بود که مبنایش بر اساس گسترش محور مقاومت و تقویت هم‌پیمانان منطقه‌ای ایران گذاشته شد. جایگاه شهید سردار سلیمانی در سیاست منطقه‌ای جمهوری اسلامی ایران ذیل 6 سرفصل ؛«تقویت و هماهنگی محور مقاومت»، «مبارزه با تروریسم و داعش»، «همنوایی دیپلماسی و میدان»، «تقویت امنیت ملی و حوزه دفاعی ایران»، «وجهه نمادین سردار در جبهه مقاومت»و«مسلک سرباز صفر ولایت بودن»قابل دسته‌بندی و بررسی است. یکم– تقویت و هماهنگی محور مقاومت: حاج قاسم در ردای رهبر میدانی محور مقاومت، توانست اتحاد استراتژیک میان گروه‌های مقاومت ایجاد کند. شیوه خاص فعالیت‌ها، مدیریت نظامی و امنیتی او در منطقه و توانایی‌اش در هدایت عملیات‌های پیچیده و حساس، بدون جلب توجه عمومی و رسانه‌ای، سبب شد به او لقب«ژنرال سایه» داده شود. این لقب نشان‌دهنده قدرت نفوذ، قدرت استراتژی و هوشمندی او در عرصه‌های مختلف بود چنانکه این محور را به ابزاری برای مقابله با نفوذ ایالات متحده و رژیم صهیونیستی در منطقه تبدیل کرد. دوم- مبارزه با تروریسم و داعش: سردار شهید سلیمانی نقش کلیدی در شکست داعش ایفا کرد. وی با هدایت استراتژیک نیروهای مردمی عراق و سوریه و هدایت عملیات‌های نظامی در مناطق بحرانی، از گسترش تروریسم در منطقه جلوگیری کرد. سردار شهید سلیمانی توانایی بی‌نظیری در شناسایی تهدیدات و برنامه‌ریزی برای مقابله با آن‌ها داشت که بسیاری از عملیات‌های موفقیت‌آمیز او علیه داعش و دیگر گروه‌های تروریستی، از این ویژگی ناشی می‌شد. راهبری و استراتژی او مانع از چندپاره شدن کشورهای مهم منطقه‌ای مانند عراق و سوریه شد. سوم– همنوایی دیپلماسی و میدان: شهیدحاج قاسم تلفیقی از یک دیپلمات و فرمانده نظامی بود. وی با تعامل نزدیک با رهبران سیاسی و نظامی کشورهای منطقه، از جمله عراق، سوریه، لبنان و حتی روسیه، نقش واسطه‌ای مؤثر در حل بحران‌ها و پیشبرد اهداف استراتژیک ایران ایفا کرد. چهارم- تقویت امنیت ملی و حوزه دفاعی کشورمان: سیاست‌های منطقه‌ای شهید سلیمانی به تقویت امنیت ملی و وجهه دفاعی ایران منجر شد. او از طریق ایجاد عمق استراتژیک در منطقه، از انتقال تهدیدات به مرزهای ایران جلوگیری کرد و توازن قوا را به نفع ایران تغییر داد. پنجم- وجهه نمادین سردار در جبهه مقاومت: شخصیت کاریزماتیک و توانایی‌های استثنایی او در مدیریت بحران‌ها، سردار شهید حاج قاسم سلیمانی را به چهره‌ای نمادین در میان حامیان مقاومت تبدیل کرد. شهید سلیمانی به‌گونه‌ای عمل می‌کرد که قدرتش در مدیریت گروه‌ها و سازمان‌های مقاومت درمنطقه بدون حضور مستقیم و آشکار اما کاملاً مؤثر بود. این توانایی باعث شد دشمنانش به‌ او عنوان«ژنرال سایه» بدهند، چرا که حضورش همیشه حس می‌شد، اما به‌سختی می‌توانستند او را ردیابی کنند. دشمنان شهید سردار سلیمانی، به‌ویژه آمریکا و رژیم صهیونیستی، او را به دلیل نقش تعیین‌کننده‌اش در شکست طرح‌هایشان،«ژنرال سایه» می‌نامیدند. این لقب بازتاب‌دهنده ترس و احترام آن‌ها از توانایی‌های او بود. رویکردی که سردار شهید را به یکی از چهره‌های بی‌بدیل مقاومت و ایثار در تاریخ معاصر تبدیل کرد، چنانکه شهادت او نیز باعث تقویت اتحاد میان گروه‌های مقاومت و افزایش انگیزه برای ادامه راه وی شد. ششم- مسلک سرباز صفر ولایت بودن: عنوان سرباز صفر ولایت که برای شهید حاج قاسم سلیمانی استفاده می‌شود، درتعریف و شرح و بسط روحیه خضوع، اطاعت‌پذیری، و وفاداری بی‌چون‌وچرا به ولایت فقیه ونظام اسلامی است. این عنوان نشان‌دهنده جایگاه و شخصیت او به‌عنوان فردی است که خود را نه در جایگاه فرماندهی یا مقام بالا، بلکه به‌عنوان یک سرباز و مطیع اراده رهبر انقلاب می‌دانست. شهید حاج قاسم، علی‌رغم جایگاه بالای نظامی و شهرت جهانی، همواره خود را «سربازولایت» معرفی می‌کرد و از خودنمایی یا مطرح‌کردن جایگاهش حذر داشت. او اعتقاد داشت که موفقیت در مأموریت‌ها به هماهنگی و خلوص وابسته است، نه نمایش و تبلیغات. او در سخنانش بارها اعلام کرد که افتخارش این است که خدمتگزار مردم و سرباز رهبر انقلاب باشد. او خود را مقید و ملتزم به اطاعت کامل ازسیاستها و رهنمودهای مقام معظم رهبری، تعهد به آرمان‌های انقلاب اسلامی به عنوان خادم مظلومان و مدافع اسلام ناب محمدی می‌دانست، او در مجموع با زندگی و عمل خود نشان داد که«سرباز ولایت» بودن نه یک شعار،بلکه یک مسیر فکری و عملی است. سردار شهید حاج قاسم سلیمانی فراتر از یک فرمانده نظامی، استراتژیستی بود که سیاست منطقه‌ای جمهوری اسلامی ایران را با محوریت مقاومت در برابر قدرت‌های خارجی طراحی و عملیاتی کرد. میراث وی در منطقه، همچنان به‌عنوان یکی از ارکان اصلی سیاست خارجی و امنیتی ایران باقی مانده و در شرایط فعلی منطقه استمرار رویکرد این شهید زنده و جبران جای خالی او نیازمند تدوین استراتژی‌های بلندمدت است. انتهای‌ پیام/
3229748,یوسفی: شهید سلیمانی نمونه بارز صداقت و خدمتگزاری به مردم بود,۱۱ دی ۱۴۰۳ - ۱۵:۵۷,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,مجتبی یوسفی نماینده مردم اهواز در مجلس شورای اسلامی در گفت‌وگو با خبرنگار سیاسیخبرگزاری تسنیم، درخصوص شخصیت شهید سلیمانی با اشاره به اینکه ایشان چون سرباز واقعی و کاملی برای وطن بود محبوب و عزیز دل‌ها شد، گفت: سنت الهی بر این محور قرار گرفته که همواره بزرگانی که خود را خادم و کوچک مردم معرفی می‌کنند و حضور و فعالیت‌های آن‌ها در جامعه منشأ خیرات و برکاتی برای دیگران می‌شود را عزیز و محترم کند، چونان سردار سلیمانی. نماینده اهواز در مجلس، عنوان کرد: با نگاهی به سراسر تاریخ شاهد این موضوع هستیم بسیاری از مشاهیر و بزرگانی که به اشکال مختلف خود را خادم مردم می‌دانسته‌اند ممکن است در زمان حیات چندان مورد توجه جدی جامعه نبوده باشند اما بعد از اینکه جامعه در نبود آنها با وقایع بسیاری روبرو می‌شود آن زمان متوجه فرصت‌‌آفرینی‌ها و مجاهدت‌هایی می‌شود که آن فرد در زمان حیات و خدمت خود برای آن جامعه صورت داده است. یوسفی تأکید کرد: سردار سلیمانی با اینکه خود را سرباز وظیفه وطن می‌نامید اما تاریخ‌ساز و مکتب‌ساز شد. سردار سلیمانی به این خاطر توانتست نام نیک و تاثیرگذاری از خود به‌جا بگذارد که در مکتب بنیانگذار انقلاب اسلامی و رهبر فرزانه انقلاب وارستگی را شاگردی کرده بود. وی گفت: سردار سلیمانی با تاثیرپذیری از مقام معظم رهبری که لنگر و محور استحکام و جزیره آرامش در یک منطقه ناآرام هستند و با مردم صداقت دارند، تلاش کرد در همه اموری که مسئول آن بود با مردم صادق باشد بنابراین با صراحت می‌توان گفت سردار سلیمانی نمونه بارز صداقت و خدمتگزاری به مردم بود. نماینده اهواز در مجلس، تاکید کرد: سردار سلیمانی با اینکه ژنرال شجاع و توانمند و جنگاوری قوی بود و در حوزه دیپلماسی و سیاسی نیز نبوغ خاصی داشت بنحوی که در مسائل مرتبط با حمله به داعش توانست نظر مثبت آقای پوتین را جلب کند اما خود را سرباز وطن می‌نامید چراکه ژرف‌نگر بود و می‌دانست در نهایت خدمت به مردم است که به یک مدیر و مسئول هویت و آبرو می‌دهد. انتهای پیام/
3229408,شهید قاسم سلیمانی؛ اسطوره ماندگار,۱۱ دی ۱۴۰۳ - ۱۲:۱۶,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,گروه سیاسیخبرگزاری تسنیم-هادی دارابی:قهرمان و پهلوان در فرهنگ ما ایرانیان جایگاه والایی دارند، قهرمان کسی است که در مسابقات و رقابت‌ها به پیروزی دست‌یافته، ولی بُرد و باخت برای پهلوان اهمیت ندارد و بلکه مهم‌تر از آن، منش و فرهنگِ ایثار، جوانمردی، بزرگی، مردانگی و امثال آن را مد نظر دارد. برنده‌شدن هدفِ پهلوان نیست و او دست‌یابی به سجایا و فضائل اخلاقی را هدف دارد. کسی که پهلوان است و در این جایگاه هم می‌درخشد، با استمرار در این مسیر به «اسطوره» تبدیل می‌شود. یک اسطوره خود را متعلق به گروه و جناحی خاص نمی‌داند و اتفاقاً هرکسی با هر عقیده‌ای او را اسطوره و محترم می‌داند. جامعه‌ی ایران در 13 دی‌ماه 1398 یکی از اسطوره‌های خود را به‌ظاهر از دست داد ولی در باطن، حاج قاسم سلیمانی با شهادتش ماندگارتر شد. شبیه «شیشه‌ی عطری که شکست و عطر آن در فضا پیچیده و هنوز هم باقیمانده است». حاج قاسم سلیمانی دارای شخصیتی بود که رهبر معظم انقلاب از او به‌عنوان یک مکتب یاد کردند؛ «مکتب سلیمانی». مکتبی که صاحب و خالق آن خود را متعلق به همه‌ و همه می‌داند؛ چنین اسطوره‌ای است که خود را سربازِ خانه‌ی هر مسلمانی می‌داند که در معرض خطر است. ایرانِ ما از این اسطوره‌ها کم به خود ندیده و خاطرات و احوالات آنان در اذهان مردم به‌جا مانده و بدون تردید، سردار دل‌ها شهید سلیمانی نیز از جمله‌ی این اسطوره‌هاست. شخصیتی که از کرمان، دیار کریمان سربرآورد و در دفاع مقدس آب‌دیده شد و بعد از جنگ تحمیلی نیز در میدان فعال بود؛ او در این سال‌ها زلال‌تر شد و به‌گفته‌ی خود، در بیابان‌ها به‌دنبال شهادت گشت و بعد از فتح‌الفتوح در منطقه و برچیدن بساط داعشِ دست‌ساخته‌ی آمریکا و اسرائیل، به فوز عظیم شهادت نائل آمد. گویا هرچه زمان می‌گذرد و از لحظه‌ی شهادت حاج قاسم دور می‌شویم، فقدان او ملموس‌تر و اهمیت مجاهدت‌هایش بیشتر به چشم می‌آید؛ البته که این دیار خالیِ از اسطوره نبوده و نیست و پرچم به‌دست مجاهدان است تا ان‌شاالله به حضرت صاحب‌الامر(عج) برسد. جامعیّت شخصیت حاج قاسم به‌قدریست که گفته شده در خلال یکی از مأموریت‌ها و عملیات‌ها در مقابله با تکفیری‌ها، در کشاکش میدان رزم به‌فکر آهوهایی است که در پادگان محل فرماندهی‌اش هستند و همان‌جا سفارش می‌کند که به آنان سرکشی و رسیدگی شود. هم‌چنین می‌بینیم که او چه به‌صورت تلفنی و چه حضوری، دیدار و احوال‌پرسی از خانواده‌ی شهدا را کنار نمی‌گذارد؛ به‌حدی که خودِ او برای مداوای اعضای خانواده یکی از شهدا، به بیمارستان رفته و پشت دربِ اتاق عمل منتظر می‌ماند. چنین فردی که این‌قدر با مومنان از باب رحمت و عطوفت برخورد می‌کند، در مواجهه با دشمنان هم به‌قدری سخت و غیّور است که برخی مجاهدان نقل می‌کنند آوردنِ نام او و پیچیدنِ خبر حضور او در منطقه، ترس را بر اندام تکفیری‌های دور از انسانیت می‌انداخت. باید گفت پاسداشت جایگاه و بزرگداشت این اسطوره بر ما فرض است و چقدر خوب که بتوانیم حالا که چنین الگوهای نابی داریم، از آنان درس گرفته و ویژگی‌های شخصیتیِ شهید سلیمانی را در سبک زندگی‌مان پیاده کنیم. در این‌صورت است که می‌توانیم ادعا کنیم چنین اسطوره‌ای را به‌عنوان اسوه پذیرفته و از منش او پیروی می‌کنیم. انتهای پیام/
3229492,دیدار سفیر صربستان در تهران با وزیر دفاع ایران,۱۱ دی ۱۴۰۳ - ۱۱:۲۵,https://newsmedia.tasnimnews.com/Tasnim/Uploaded/Image/1403/10/11/1403101111250578731796144.jpg,به گزارش گروه دفاعیخبرگزاری تسنیم، سفیر جمهوری صربستان در تهران با امیر نصیرزاده  وزیر دفاع و پشتیبانی نیروهای مسلح ایران دیدار و گفتگو کرد. در این دیدار، دو طرف بر توسعه همکاری ها و گسترش روابط دوجانبه تاکید و در خصوص موضوعات مورد علاقه گفتگو کردند. انتهای پیام/
3229302,ویترین تسنیم شماره ۸۲۵,۱۱ دی ۱۴۰۳ - ۰۸:۲۹,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,هر روز بخشی از مهم‌تریناخبارو گزارش‌های تسنیم را در ویترین تسنیم ببینید: 1- معمار پروژه براندازی رویایش را به گور برد 2- سرلشکر جعفری: حاج قاسم همواره بر عدم دوقطبی‌سازی تأکید داشت 3- تنها مثل غزه؛ مردی که تنها مقابل یک ارتش مسلح ایستاد 4- لفظ «مذاکره» اسیر هوس رمانتیک‌ها و تکنسین‌ها  انتهای پیام/
3230703,خانواده‌های شهدا را خانواده‌های بزرگ ملت ایران می‌دانیم,۱۲ دی ۱۴۰۳ - ۲۲:۴۰,https://newsmedia.tasnimnews.com/Tasnim/Uploaded/Image/1403/02/25/1403022511101890030038984.jpg,به گزارش گروه اجتماعیخبرگزاری تسنیم، چهارمین همایش بزرگداشت شهدای مدافع حرم و مدافع امنیت تهران با عنوان ویژه برنامه «یاران سلیمانی» امشب -چهارشنبه 12 دی‌ماه 1403- برگزار شد. سردار ایرج مسجدی؛ معاون هماهنگ‌کننده نیروی قدس سپاه پاسداران انقلاب اسلامی، در این همایش با تاکید بر اینکه شهدا ماموریت و رسالت خود را انجام داده‌اند و جان‌ خود را فدای اسلام، انقلاب اسلامی و آرمان‌های انقلاب کرده‌اند، مطرح کرد: ما قدرشناس شهدا هستیم. امروز امنیت این سرزمین و امنیت هر شهر، روستا و کوی و برزنی مدیون این خون‌های پاک‌ است، کسانی که جان‌ خود را برای امنیت این سرزمین فردا کردند. وی با اشاره به اینکه خانواده شهدا چشم و چراغ ما هستند، بیان داشت: ما سر تعظیم، احترام و تکریم در مقابل تک تک خانواده‌ شهدا و فرزندان‌ آنها فرود می‌آوریم. ما خانواده‌های شهدا را خانواده‌های بزرگ ملت ایران می‌دانیم. سردار مسجدی با اشاره به اینکه ما وظیفه داریم راه شهدا را ادامه دهیم، گفت: از خدا می‌خواهیم این توفیق را به ملت ایران بدهد که فرزندان و جوانان عزیز ما ادامه‌دهنده راه شهیدان باشند چرا که شهیدان برای حق، دفاع از اسلام و دفاع از پیروان امام حسین(ع)  جان خود را فدا کردند. معاون‌ هماهنگ‌کننده نیروی قدس سپاه پاسداران انقلاب اسلامی با تاکید بر اینکه خانواده‌های شهدا افتخار ملت ایران هستند، بیان کرد: راه شهدا با قاطعیت، قدرت، اعتقاد و اعتماد ادامه خواهد داشت چرا که راه شهدا، راه حیات، سازندگی، پیشرفت، تحول و اقتدار اسلام و مسلمان‌هاست. وی با اشاره به اینکه ترس، یاس و ناامیدی‌ از جنود شیطان است، گفت: توکل، امید و توسل به خدا، امیدواری به لطف و عنایت حضرت حق از جنود الهی است و ما مسلح به این جنود هستیم. سردار مسجدی در پایان خاطرنشان کرد: مطمئن باشید همان‌طور که رهبر معظم انقلاب فرمودند، پیروزی و نصرت از آن مسلمانان، آزادی‌بخش‌ها، جبهه مقاومت و فرزندان شهید خواهد بود. انتهای پیام/
3230598,نصیرزاده: شهید سلیمانی الگوی جاودان مقاومت است,۱۲ دی ۱۴۰۳ - ۱۸:۴۱,https://newsmedia.tasnimnews.com/Tasnim/Uploaded/Image/1402/10/12/140210121306032929111824.jpg,به گزارش حوزه دفاعیخبرگزاری تسنیم، امیر عزیز نصیرزاده وزیر دفاع و پشتیبانی نیروهای مسلح در مراسمی به‌مناسبت سالگرد شهادت سردار شهید حاج قاسم سلیمانی، ضمن گرامیداشت یاد همه شهدای انقلاب اسلامی، به ابعاد شخصیتی و دستاوردهای بی‌نظیر این فرمانده بزرگ اشاره کرد و گفت: «شهید سلیمانی دستاوردهای بی‌بدیلی را برای جمهوری اسلامی ایران و جهان اسلام به همراه داشت. مکتب او چیزی جدای از مکتب عاشورا، اسلام و انقلاب نیست؛ همه این‌ مکتب ها در مسیر مبارزه با ظلم، استکبار و دفاع از مظلوم معنا پیدا می‌کند.» وزیر دفاع همچنین ویژگی‌های شخصیتی سردار سلیمانی را برشمرد و افزود: «او مردی بسیار متواضع، پرتلاش و مخلص بود. اما از نگاه دشمنان، او باهوش، نوآور و عملگرا بود. دشمنان اذعان داشتند که شهید سلیمانی به محض ارائه یک طرح راهبردی، آن را به‌سرعت به عرصه اجرا می‌رساند. او استاد تبدیل تفکر راهبردی به اقدام تاکتیکی بود و نمی‌گذاشت فرصت‌ها از دست بروند. این تفکر راهبردی، از نقاط عطف کارنامه او در محور مقاومت بود.» امیر نصیرزاده در بخش دیگری از سخنان خود اظهار داشت: «شهید سلیمانی میراث بزرگی را برای جمهوری اسلامی ایران به یادگار گذاشت. یکی از مهم‌ترین این میراث‌ها، الگوی تشکیل نیرویی همچون حزب‌الله است. الگویی که اکنون به‌عنوان یک دستاورد بی‌بدیل، در سایر نقاط جهان نیز مورد بهره‌برداری قرار گرفته است.» وی در پایان افزود: «شهید سلیمانی با رویکرد وحدت‌گرا، توانست دل‌های بسیاری از ملت‌های منطقه را به یکدیگر نزدیک کند و محور مقاومت را تقویت بخشد. او منافع ملی و امت اسلامی را همواره در اولویت قرار می‌داد و این نگاه راهبردی او را به الگویی بی‌نظیر برای مبارزه با استکبار و مقاومت تبدیل کرد.» انتهای پیام/
3230452,سرلشکر موسوی: مقاومت گریبان اسرائیل رها نخواهد کرد,۱۲ دی ۱۴۰۳ - ۱۵:۲۰,https://newsmedia.tasnimnews.com/Tasnim/Uploaded/Image/1403/01/27/1403012710123423729818554.jpeg,به گزارش حوزه دفاعیخبرگزاری تسنیم، امیر سرلشکر سیدعبدالرحیم موسوی فرمانده‌کل ارتش در همایش سراسری تربیت و آموزش نهاجا که امروز (چهارشنبه) در ستاد فرماندهی نیروی هوایی ارتش برگزار شد، به 13 دی‌ماه سالروز شهادت سردار سپهبد حاج قاسم سلیمانی اشاره و بیان کرد: این روز را گرامی داریم. شهید سلیمانی تمام عمر خود را در راه تحقق آرمان‌ها گذاشت و به دست شقی‌ترین موجودات و رژیم سلطه‌گر و جنایتکار آمریکا به شهادت رسید. وی سپس ضمن تقدیر از معاونت آموزش نهاجا اظهار داشت: سلامت کار و کارکنان حائز اهمیت است و اینها جزو خصوصیات برجسته ارتش است. فرمانده‌کل ارتش با بیان اینکه تربیت و آموزش رکن رکین همه پیشرفت‌ها و موفقیت‌هاست، تأکید کرد: تربیت و آموزش حتماً باید با هم و در کنار هم باشند. موسوی در ادامه با اشاره به تحولات منطقه گفت: این روز‌ها می‌بینیم که یک جنگ شدید رسانه‌ای حتی غالب بر درگیری‌های نظامی و سیاسی در جریان است که این جنگ رسانه‌ای قوی‌تر، پرشدت‌تر و فراتر همه جهان، در منطقه و از جمله در کشور ما انجام می‌شود و دشمنان با بزرگنمایی برخی موارد مد نظر خود و کوچک‌نمایی برخی موارد دیگر، مسائلی را به مخاطب القا می‌کنند. وی ادامه داد: یکی از این مسائل، القای ضعیف‌شدن مقاومت است؛ کسانی که این حرف را می‌خواهند القا کنند و کسانی که آن را می‌پذیرند، تصور می‌کنند که مقاومت همچون یک ساختمان، مجموعه مکانیکی یا مجموعه‌ای پیچ و مهره‌ای است که خراب شده و یا از بین رفته است، در حالی که به هیچ عنوان اینگونه نیست؛ زیرا مقاومت یک فرهنگ، تفکر و اندیشه است که هرگز تضعیف نمی‌شود. فرمانده‌کل ارتش عنوان کرد: از زمان انجام عملیات طوفان‌الاقصی تا امروز مقاومت قوی‌تر، همه‌گیرتر، گسترده‌تر و عمیق‌تر شده است و خیلی از قرائن آن را در بین افکار عمومی و مردم منطقه می‌بینیم. بچه‌های کوچک فلسطینی در شرایطی بزرگ می‌شوند که هرکدام‌شان یک «یحیی سنوار» خواهند بود. موسوی با تأکید بر اینکه تفکر مقاومت هرگز از بین رفتنی نیست، اظهار داشت: اگر با شهادت 72 نفر و برترین انسان‌های عالم در یک روز در صحرای کربلا تفکر حسینی از میان رفت، آن‌وقت مقاومت هم از بین می‌رود. وی اضافه کرد: حتی انسان‌هایی که مسلمان نیستند و همچون ما اعتقادات مذهبی ندارند، به فرهنگ عاشورا و بزرگمردی همچون حضرت حسین ابن علی (ع) تأسی و اقتدا می‌کنند و راهشان را پیش می‌برند. فرمانده‌کل ارتش با بیان اینکه مقاومت چیزی نیست که با کشتن افراد، خرابی خانه‌ها و سلاح‌ها از بین برود، افزود: با بهره‌گیری از علم جامعه‌شناسی و تحلیل حوادث سیاسی می‌توان گفت با حوادثی که اتفاق افتاده، مقاومت قوی‌تر شده است؛ حتی موضوع تضعیف فیزیکی آن هم درست نیست و آنچه بیان می‌شود، جنگ رسانه‌ای است. موسوی در ادامه با اشاره به توان رزمی ارتش گفت: تقریباً 100 درصد توان نظامی ما دست نخورده است و بسیاری از توانمندی‌ها و دستاورد‌های ما رسانه‌ای نشده است؛ زیرا قرار نیست که همه دستاوردها و توانمندی‌های‌مان را علنی کنیم و پیش چشم دشمن قرار دهیم. آن چیزی که دشمن از توان نظامی ما نمی‌داند بسیار بیشتر از چیزهایی است که می‌داند. وی ادامه داد: به‌مناسبتی، بخشی از توان خود را که شامل یک پایگاه زیرزمینی پهپادی بود، به نمایش گذاشتیم و دشمنان که قادر به کشف این مکان نیستند، در پی این اتفاق، به گزافه‌گویی روی آوردند. فرمانده‌کل ارتش اضافه کرد: پس از القائات نادرستی که دشمن در زمینه تضعیف مقاومت داشته، القای پیروزی رژیم صهیونیستی نیز در دستور کار دشمنان قرار گرفته است؛ در حالی که به شهادت رساندن عده‌ای کودک، زن، پیرزن، پیرمرد و مردم بی‌گناه، بمباران‌کردن خانه‌ها، بیمارستان‌ها، مدارس و دانشگاه‌ها پیروزی محسوب نمی‌شود. چه کسانی این‌ها را پیروزی می‌داند؟ موسوی افزود: صهیونیست‌ها در سال گذشته اهدافی را در نبرد با نیروهای مقاومت در غزه و لبنان اعلام کردند؛ اما به کدام‌یک از آن‌ها دست یافتند؟ آن‌ها تنها عده‌ای از انسان‌های بی‌گناه را به شهادت رساندند و بخشی از سرزمین‌های فلسطینیان را به خرابه تبدیل کردند؛ این‌ها پیروزی محسوب نمی‌شود. وی اظهار داشت: جنایتکاران صهیونیست هر یک انسانی را که به شهادت رساندند، در واقع ده‌ها نفر را در جهان مقابل خودشان قرار دادند و هر یک قطره خونی که ریختند، موجب خروش یک نفر علیه رژیم صهیونیستی شد؛ بنابراین القای پیروزی این رژیم نیز غلط است. فرمانده‌کل ارتش ادامه داد: دشمنان در ادامه القائات خود، می‌خواهند موضوع «برد و باخت» را در ذهن مردم منطقه، آزادی‌خواهان و حق‌طلبان بگنجانند. این در حالی است که عقب‌نشینی و پیشروی در صحنه نبرد، تعیین‌کننده پیروزی نهایی نیست. در یک نبرد بزرگ، امتیاز رد و بدل می‌شود، اما برنده نهایی در پایان نبرد مشخص می‌شود؛ بازی تازه شروع شده است. موسوی با بیان اینکه مقاومت گریبان رژیم صهیونیستی و حامیان آن را رها نخواهد کرد، تصریح کرد: تاریخ پیش چشم ما است. مسیر غصب، جنایت، کودک‌کشی، ظلم و نادیده‌گرفتن همه ارزش‌های انسانی در تاریخ، سرنوشتی جز زباله‌دانی نداشته است. وی افزود: این مسیر و رفتار، سرنوشتی جز زوال و اضمحلال نخواهد داشت و کسی نباید تلاش کند که پیروز، برنده و بازنده را تعریف کند؛ زیرا به وقت خود، برنده و بازنده این نبرد مشخص خواهد شد. فرمانده‌کل ارتش در بخش دیگری از سخنان خود با اشاره به فرمایشات رهبر معظم انقلاب اسلامی که فرمودند آموزش در نیرو‌های مسلح فریضه است، عنوان کرد: معظم‌له ادیب هستند و واژه‌ها را به‌جا استفاده می‌کنند. توجه به فریضه‌ها اهمیت بالایی دارد و خیلی از موارد در فرمایشات ایشان نهفته است. موسوی با تأکید بر اینکه باید با توجه به تغییرات محیطی، نظام تربیت و آموزش را دائماً با نیاز‌های مأموریتی حال و آینده متناسب‌سازی کنیم، گفت: باید با به‌روزرسانی دائمی و بهره‌گیری از تمام ظرفیت دانشی و مراکز آموزشی و عملیاتی بین مأموریت و آموزش ارتباط مؤثری برقرار کنیم؛ لذا قرارگاه تعالی تربیت و آموزش در ستاد ارتش تشکیل شده است و فرماندهان نیرو که عضو آن هستند، مرتباً روی این موضوع کار می‌کنند. وی اضافه کرد: کار ما در دانشگاه‌ها و آموزشگاه‌ها تمامی ندارد، بلکه این غنی‌سازی و تقویت حداکثری و توجه بیش از پیش به آموزش یگانی، مکملی ضروری برای دانشگاه‌ها و مراکز آموزشی است. ما در ارتش این فرهنگ سازمانی را داریم و به عبارت «ز گهواره تا گور دانش بجوی» معتقد هستیم. فرمانده‌کل ارتش اظهار داشت: در ارتش نیرو‌هایی که از روز اول وارد می‌شوند تا روزی که این لباس را کنار می‌گذارند، دائماً در حال آموزش‌دیدن و آموزش‌دادن هستند. آموزش‌ها باید غنی‌تر، تقویت و پویاسازی شود تا اثربخشی بیشتری داشته باشد. موسوی با تأکید بر ضرورت هوشمندسازی آموزش‌ها تأکید کرد: ما باید به مسائلی همچون واقعیت مجازی، هوش مصنوعی و... توجه کنیم. در بحث متغیر‌های محیطی، پیشرفت‌های سریعی که در عرصه فناوری‌های جدید در حوزه نظامی صورت می‌گیرد، همچون سامانه‌های فضایی، فضای مجازی، تسلیحات نسل 5 و 6، کوانتوم، ربات‌های هوشمند و... موجب دگرگونی‌های اساسی در متغیر‌های محیطی شدند و چالش‌ها، تهدید‌ات و فرصت‌های جدیدی را برای ما به‌وجود آوردند که توجه به آن‌ها و برنامه‌ریزی برای آن‌ها موجب برتری و پیشرفت می‌شود و اگر از آن‌ها غفلت کنیم، تبعات جبران‌ناپذیری برای ما خواهد داشت. توجه به فناوری‌های شالوده‌شکن هم از ضروریات است. انتهای پیام/
3229709,روایت جلسه با حاج‌قاسم و فرماندهان درباره برجام|گفتگوبا عراقچی,۱۲ دی ۱۴۰۳ - ۱۴:۴۵,https://newsmedia.tasnimnews.com/Tasnim/Uploaded/Image/1403/10/11/1403101113194124231797104.jpg,"گروه دفاعیخبرگزاری تسنیمـ محمدمهدی یزدی:«حاج قاسم» را همگان به‌عنوان مرد میدان و دیپلماسی می‌دانند و نقش او در منطقه و همراه کردن دولت‌ها و ملتها با مقاومت بر کسی پوشیده نیست، در همین راستا به‌مناسبت پنجمین سالگرد شهادت سردار قاسم سلیمانی سراغ دیپلماتی رفتیم که شاید بیشترین ارتباط را در این حوزه با ایشان داشت. دکتر سیدعباس عراقچی وزیر امور خارجه جمهوری اسلامی ایران، سردار سلیمانی را یک دیپلمات ورزیده و عالی می‌داند و در گفتگوی پیشِ‌رو که به‌عنوان اولین مصاحبه ایشان در قامت وزیر با یک رسانه داخلی (غیر از صداوسیما) است به تشریح شخصیت و برخوردها و دیدارهایش با حاج قاسم پرداخته است. آقای عراقچی، متولد 14 آذر 1341 و دانش‌آموخته‌ کارشناسی روابط بین‌الملل از دانشکده روابط بین‌الملل وزارت امور خارجه، کارشناسی ارشد علوم سیاسی از دانشگاه آزاد اسلامی واحد تهران مرکز و همچنین دکترای اندیشه‌های سیاسی از دانشگاه کنت است. عراقچی از سال 1367 وارد وزارت امور خارجه شد و در فاصله سال‌های 1378 تا سال 1382 به‌عنوان سفیر ایران در فنلاند و از سال‌ 1386 تا 1390 به‌عنوان سفیر ایران در ژاپن فعالیت می‌کرد. وی از سال 1396 تا 1400 سمت معاون سیاسی وزیر امور خارجه را به‌عهده داشت و همچنین از اعضای تیم مذاکره‌کننده هسته‌ای ایران با گروه 1+5 بوده و از سال 1400 به‌عنوان دبیر شورای راهبردی روابط خارجی فعالیت کرده است. دکتر عراقچی پس از شهادت امیرعبداللهیان وزیر امور خارجه دولت قبل، مردادماه امسال به‌عنوان وزیر امور خارجه دولت چهاردهم انتخاب و منصوب شد.  مشروح گفتگویخبرگزاری تسنیمبا وزیر امور خارجه جمهوری اسلامی را در ادامه می‌خوانید: *** تسنیم: آقای دکتر، در ابتدا بفرمایید که آشنایی شما با سردار سلیمانی از کجا شروع شد و نحوه آشنایی و سیر این ارتباطی را که با ایشان داشتید، بفرمایید. عراقچی:من با سردار سلیمانی دورادور آشنایی داشتم و گاهی در جلسات یا مراسم‌هایی ایشان را زیارت کرده بودم، ولی آشنایی نزدیک ما از زمان معاونت من در وزارت امور خارجه شروع شد که در بعضی از جلسات شرکت می‌کردم که ایشان هم حضور داشتند و می‌توانم بگویم از حدود سال 1390 به بعد تقریباً جلسات متعددی بود که ایشان تشریف داشتند و بنده هم به‌مناسبت کارم حضور داشتم و به‌تدریج در این جلسات آشنایی ما خیلی نزدیک‌تر و جدی‌تر شد و به‌نوعی رفاقت و همدلی پیدا کرد که تا آخرین روز ادامه داشت. . * حاج قاسم معمولاً کاری به خط و خطوط و جناح‌ها نداشت تسنیم: ارتباط ایشان جدا از بحث کاری، در بحث ارتباط با افراد به‌خصوص مثلاً در وزارت امور خارجه را چطور دیدید، برخی افراد نیروی قدس را به‌موازات وزارت امور خارجه در بعضی از امور می‌دانند، نظرتان در این خصوص چیست؟ عراقچی:به ایشان (حاج قاسم سلیمانی) باید هم از جنبه شخصی و هم از جنبه وظیفه سازمانی که به‌عهده داشت نگاه کرد، بُعد شخصیِ ایشان معروف است و نیاز به گفتن من نیست؛ یک اخلاق ویژه‌ای داشت و با همه می‌توانست ارتباط برقرار کند و گرم بگیرد و واقعاً همه را به‌چشم یک هم‌وطن یا عضوی از مجموعه حاکمیت نظام نگاه می‌کرد، معمولاً کاری به خط و خطوط و جناح‌ها و... نداشت، نگاهش، خیلی نگاه ملی بود و آدم‌ها را هم با همین نگاه در نظر می‌گرفت. نگاه ملی که مطرح می‌کنم یک نگاه فراجناحی و نگاهی بود که مسائل کلان کشور و انقلاب و منطقه و... را در نظر داشت و با افراد در این سطح برخورد می‌کرد،در سطح سازمانی هم همین‌طور بود، یعنی برخورد ایشان واقعاً برخورد سازمانی صرف اصلاً نبود و یک برخورد کلان از موضع منافع کلان کشور و انقلاب بود، روحیات شخصی‌شان هم این‌گونه بود که با همه خیلی سریع گرم می‌گرفت، با هر کسی روبه‌رو می‌شد مصافحه می‌کرد و امکان نداشت این‌گونه رفتار نکند و خیلی برخورد متواضعانه‌ای داشت،به‌خصوص در این سال‌های آخر که اسم ایشان به‌عنوان یک اسطوره مطرح شده بود، شاید افراد وقتی با ایشان ملاقات می‌کردند باورشان نمی‌شد که او این مقدار تواضع دارد و خونگرم است و تا این حد عادی و خودمانی صحبت می‌کند و همه را خیلی گرم تحویل می‌گیرد و این خصوصیت ویژه ایشان بود. * سردار سلیمانی میدان و دیپلماسی را یکسان و به‌موازات هم می‌دید به‌لحاظ خصوصیت سازمانی هم اینکه نیروی قدس مثلاً با وزارت امور خارجه تقابلی داشته باشد، اصلاً این‌طور نبوده و نیست، تلقی خود ایشان هم کاملاً غیر از این بود و معتقد بود اینها دو نهادی هستند که به‌موازات همدیگر حرکت می‌کنند و همدیگر را کامل می‌کنند، یکی حضور میدانی دارد، یکی حضور دیپلماتیک، بنده گواهی می‌دهم که در زمان ایشان میدان و دیپلماسی کاملاً یکسان دیده می‌شد و حداقل از نظر ایشان این‌طور بود.  طبیعی است که بعضی شرایط اقتضا می‌کرد که میدان اولویت پیدا کند و بعضی شرایط هم اقتضا می‌کرد که دیپلماسی اولویت پیدا کند، نه به‌دلیل اینکه اهمیت بیشتری دارد بلکه به این دلیل که الآن و در این شرایط دیپلماسی باید در صحنه و جلودار باشد و میدان پشت‌سرش حرکت کند یا بعضی اوقات به‌عکس، که معمولاً البته میدان است که دستاوردهای میدانی را ایجاد می‌کند و دیپلماسی این دستاوردها را به منافع ملی و امنیت ملی نقد و به‌اصطلاح تبدیل می‌کند. تا قدری که من دیدم این دیدگاه ایشان بود، لذا عنایت داشت که جلسات هفتگی با وزیر امور خارجه داشته باشد و جلسه روزهای سه‌شنبه ساعت 6 صبح ایشان با وزیر امور خارجه معروف است و در این جلسات همه مسائل هفته و مربوط به منطقه را مرور و هماهنگی ایجاد می‌کردند. همچنین جلسات متعددی بود که ما در دبیرخانه شورای‌عالی امنیت ملی شرکت می‌کردیم، در این جلسات وزارت امور خارجه، نیروی قدس  و دستگاه‌های دیگر بودند و همه موضوعات هماهنگ می‌شد. * سردار سلیمانی یک دیپلمات ورزیده بود من خودم قائل نیستم و در ایشان هم ندیدم نگرشی که مثلاً دیپلماسی را یک امر فرعی یا جداگانه ببیند، نه، این دو همدیگر را تکمیل می‌کردند و می‌توانم ادعا کنم که خود ایشان هم یک دیپلمات ورزیده بود، هم از جهت نوع نگرش و درکی که نسبت به مسائل بین‌المللی داشت و هم نوع تعاملی که با مقاماتی که دیدار می‌کرد برقرار می‌کرد، چون خود ایشان هم دیدارهای خارجی داشت البته دیدارهای ایشان مثل دیپلمات‌ها خبری و علنی و رسانه‌ای نبود و در جایگاه خودش بود.  من نوع مذاکره و برخورد ایشان در ملاقات‌های دیپلماتیک را دیده بودم، واقعاً هم در سطح یک دیپلمات عالی صحبت می‌کردند، هم نگاهشان نگاه کاملاً درستی بود همان‌طور که در میدان هم یک مرد میدان بسیار قوی بودند. خود ایشان (حاج قاسم) به‌نظر من تجلی یکسانی میدان و دیپلماسی بود و در وجودش و نحوه رفتارش با دستگاه دیپلماسی و دستگاه‌های دیگر این مشخص بود. * مقامات خارجی و حتی اروپایی او را «حاجی» خطاب می‌کردند تسنیم: همان‌طور که فرمودید این نشان از خبرگی سردار سلیمانی دارد که هم در میدان و هم در دیپلماسی بتوانند آن‌قدر کار را پیش ببرند.آیا از مقامات خارجی که با ایشان دیدار کرده باشند نکته جالب یا خاطره‌ای هست که بخواهید مطرح کنید؟ عراقچی:شاید نکته‌ای که جالب باشد و اینجا بتوانم بگویم این است وقتی که برخی از مقامات خارجی را که حالا شاید اسم نیاورم بهتر باشد ملاقات می‌کردم، در صحبت‌شان از ایشان به‌عنوان «حاجی» یاد می‌کردند، مثلاً می‌گفتند؛ «من حاجی را فلان روز دیدم.»، نه‌فقط مقامات عراقی، بلکه حتی مقامات اروپایی و مقامات منطقه در سطح کلان تعبیرشان این بود که مثلاً؛ ""ما در دیداری که با حاجی داشتیم.""، یا؛ ""به حاجی بگویید فلان.""، یا؛ ""به حاجی مثلاً این پیغام را بدهید.""،این نشان می‌داد که ایشان توانسته است یک ارتباطی برقرار کند و راحت بتواند با اینها صحبت و تبادل پیام کند و به‌نظر من یکی از رموز موفقیت ایشان هم این بود که همان‌طور که میدان را خوب هدایت می‌کرد، تعاملات سیاسی مربوط به میدان را هم آن‌جایی که خودش حضور داشت به‌خوبی هدایت می‌کرد و واقعاً در زمان ایشان به‌نظرم یک هماهنگی خوبی وجود داشت و پیشرفت‌های بسیار خوبی هم در عرصه مقاومت پدید آمد که ناشی از همین طرز تفکر بود.  * دیپلماسی در همه‌جای دنیا متکی به دستاوردهای میدانی حرکت می‌کند تسنیم: یک بحثی که اینجا پیش می‌آید این است با توجه به اینکه حاج قاسم ضمن مسئولیتی که در میدان داشت، در دیپلماسی هم مطرح کردید حضور فعال و مثمرثمری داشت، با این اوصاف دیپلماسی چقدر در میدان می‌تواند مؤثر باشد؟ با توجه به شرایط فعلی، ارتباط بین میدان و دیپلماسی چگونه است؟ عراقچی:این یک بحث نظری است و در کتاب «قدرت مذاکره» که در این دو سه سال بیکاری نوشتم هم آورده‌ام که دیپلماسی اصولاً در همه جای دنیا متکی به دستاوردهای میدانی حرکت می‌کند، یعنی دیپلماسی فی‌نفسه به‌عنوان خودش که چیزی در اختیار ندارد، آن مؤلفه‌های قدرتی که یک کشور دارد و در عرصه میدان بروز و ظهور پیدا می‌کند، این‌هاست که دیپلماسی را به پیش می‌برد، فقط هم میدان نظامی نیست، برای بعضی از کشورها میدان، میدان اقتصادی است یعنی دستاوردهای اقتصادی یا دستاوردهای تکنولوژیک دارند، یا برخی‌ها دستاوردهای فرهنگی و توانمندی‌های فرهنگی و گفتمانی دارند. خود جمهوری اسلامی یکی از توانمندی‌هایش توانمندی گفتمان‌سازی است، مثل گفتمان مقاومت و گفتمان ضدسلطه. این عرصه‌هاست که وقتی قدرت در آن تولید می‌شود آن موقع دیپلماسی به‌اتکای این قدرت حرکت می‌کند و این مؤلفه‌های قدرت را می‌تواند توسط دیپلماسی به منافع ملی، امنیت ملی، حیثیت ملی و عزت ملی تبدیل کند و لذا این یک گفته مشهور و درستی است که دیپلماسی بدون قدرت یا بدون میدان کاملاً ناتوان است، از طرف دیگر قدرت هم بدون دیپلماسی کامل نیست و نمی‌داند کجا باید برود و چه‌کار باید کند. * بحث جدایی میدان و دیپلماسی و این‌که کدام اولویت دارد، یک بحث فرعی است لذا برای اینکه قدرت تولیدشده تبدیل به منافع، امنیت، حیثیت و عزت شود احتیاج دارد که یک دیپلماسی باشد تا آن را به‌پیش ببرد بنابراین این دو مکمل همدیگر هستند و با همدیگر حرکت می‌کنند و این بحث جدایی میدان و دیپلماسی و این‌که کدام اولویت دارد، یک بحث فرعی است. به‌نظرم ممکن است در یک مقطع زمانی، وقتِ میدان باشد و در موقع دیگری دیپلماسی در اولویت باشد و جلو برود این به این معنی نیست که یکی بر دیگری برتری دارد، نه، در زمان مشخصی ممکن است یکی از این‌ها جلودار باشد و دیگری پشت‌سر حرکت کند یا به‌عکس، ولی در کلان قضیه این دو همدیگر را کامل می‌کنند.  * ضلع سوم میدان و دیپلماسی، رسانه است البته نکته دیگری که باید مطرح می‌کنم این است که معتقدم کنار میدان و دیپلماسی یک ضلع سومی هم وجود دارد و آن رسانه است، یعنی میدان، دیپلماسی و رسانه این سه با هم حرکت می‌کنند و چه‌بسا شما در میدان و در دیپلماسی دستاورد داشته باشید، ولی در رسانه این دستاوردها منعکس نشود یا به‌عکس منعکس شود و شما در حالی که میدان و دیپلماسی را بُردید، ولی در کلان قضیه باختید چون نتوانستید رسانه را همراه داشته باشید و روایت درست بسازید درحالی که دشمنان شما در طرف مقابل روایت‌های بهتری را از شما ساخته‌اند و در حالی که در عرصه میدان شکست خورده‌اند، در عرصه روایت‌سازی غالب شده‌اند و دنیا و مردم، آن روایت را می‌پذیرند، بنابراین این سه باید با همدیگر حرکت کنند. * حاج قاسم در مذاکرات هسته‌ای دغدغه داشت اما هیچ‌گاه مخالف نبود تسنیم: یکی از مواردی که در زمان حیات سردار سلیمانی برای کشور پیش آمد و خیلی هم حائز اهمیت بود بحث مذاکرات هسته‌ای است، نقش حاج قاسم چه بود و این‌که آیا ایشان توصیه‌ یا نکته‌ای در این خصوص داشتند؟ عراقچی:در طول مذاکرات هسته‌ای تا جایی که من با ایشان برخورد داشتم، در ایشان دغدغه دیده بودم، ولی مخالفت نه، و وجود دغدغه کاملاً عادی است، این‌که آدم نگرانی‌ها و سؤالاتی داشته باشد نه‌تنها پذیرفتنی است که اصلاً شایسته است و باید آدم از این دغدغه استقبال کند. در جلساتی که بنده در حضور ایشان بودم، مخالفت با کل قضیه را هیچ‌وقت احساس نکردم، حتی خیلی مواقع همراهی هم بود، اما این‌که سؤالات و دغدغه‌هایی داشته باشند و اینها را مطرح کنند و پاسخ بدهیم این هم بود.  * ماجرای جلسه مهم فرماندهان نظامی در مورد نگرانی موشکی پیرامون «برجام» تقریباً همه جلساتی که ما با دوستان نظامی داشتیم، جلسات خیلی جدی و محکم و بعضی وقت‌ها چالشی و...، ولی نتایجش خوب بود. من یکی از مهمترین جلساتی که خاطرم هست این بود که روزهای آخر «برجام» یک نگرانی پدید آمده بود که؛ آیا این برجام، برنامه موشکی ما را هم تحت تأثیر قرار می‌دهد یا نه؟ لذا یک جلسه‌ای ترتیب داده شد که همه فرماندهان ارشد نیروهای مسلح حضور داشتند و سردار سلیمانی هم بودند و در آن جلسه من همه ابعاد قضیه را کامل توضیح دادم و این‌که هیچ ارتباطی بین این دو وجود ندارد و برنامه موشکی ما کاملاً مستقل به مسیر خودش ادامه می‌دهد و برجام هیچ دخالتی در آن ندارد. بعضی از بخش‌های برجام یا قطعنامه 2231 مربوط به برجام بود که در شورای امنیت ارجاعاتی داده می‌شد، سؤالاتی مطرح شد و یک جلسه طولانی بود و من همه اینها را توضیح و پاسخ دادم و نهایتاً خیلی از دغدغه‌ها رفع شد و آن جلسه یکی از جلسات بسیار مهم و تأثیرگذار بود که بعد از آن دوستان نظامی ما وقتی دغدغه‌های درست‌شان مرتفع شد بالاخره با اجرای برجام هم همراهی داشتند، البته بعداً برای اینکه دیگر 100% مطمئن شوند چند آزمایش موشکی هم صورت گرفت و مشخص شد که نه هیچ اتفاقی نیفتاد و نه برجام صدمه خورد، نه کسی به آزمایش‌های موشکی اعتراض کرد و در مجموع خیلی خوب بود و آن جلسه همیشه در خاطره من می‌ماند که خیلی جلسه چالشی و جدی و در عین حال با حسن‌نیت و رویکرد مثبت بود و نهایتاً هم نتیجه مثبتی داشت. * اگر توانمندی موشکی ما نبود، کسی با ما مذاکره نمی‌کرد تسنیم: اساساً در وزارت امور خارجه چقدر با این آزمایش‌های موشکی موافقید؟ عراقچی:وزارت امور خارجه که قطعاً موافق است. من این را بارها گفتم دیپلماسی به اتکای قدرت است که حرکت می‌کند و قدرت را همین عوامل است که می‌سازد من بارها هم گفتم و معتقدم که اگر توانمندی موشکی ما نبود، اساساً کسی با ما مذاکره نمی‌کرد، اگر می‌توانستند تاسیسات هسته‌ای ما را با یک حمله نظامی مثلاً نابود کنند، چه دلیلی داشت با ما مذاکره کنند و دو سال و خرده‌ای بنشینند و مذاکره کنند، 18 روز وزیر خارجه آمریکا یا وزرای خارجه 1+5 جمع شوند تا یک تفاهمی به دست بیاید، علتش این بود که توان از بین بردن نظامی تأسیسات ما را نداشتند. نیروهای مسلح ما به وسیله موشک‌هایی که جنبه بازدارندگی داشتند، این توان را ایجاد کرده بودند. توان واکنش متقابل ما در اصل سپر حفاظتی برای تاسیسات هسته‌ای ما بود و این را موشک‌های ما و توانمندی دفاعی ما در مجموعه خودش به شمول موشک‌ها ایجاد کرده بود.  * وزارت خارجه هیچگاه درمورد اصل ضرورت توانمندی‌های نظامی تردیدی نداشته است اگر گاهی وزارت امور خارجه نکته‌ای داشته، هیچ وقت در خصوص اصلِ آن نبوده، ممکن است در مورد زمان بندی مثلا آزمایش یا پرتاب یک موشک ما بحث و نکته‌ای داشتیم، مثلاً توصیه‌ای داشتیم که امروز نباشد و فردا شود یا فردا نباشد امروز باشد و از این جنس توصیه بوده است، ولی من شهادت می‌دهم که چه من چه  همکارانم در وزارت امور خارجه هیچ‌گاه در مورد اصل ضرورت توانمندی‌های نظامی و دفاعی کشور هیچ تردیدی نداشته‌ایم. * ما از «اسنپ‌بک» استفاده کردیم نه آنها تسنیم: بحث مذاکرات هسته‌ای شد و دولت آتی آمریکا هم که دست آقای ترامپ خواهد بود. احتمال از سرگیری مذاکرات هسته‌ای را با توجه به سابقه‌ای که ایشان در زمان ریاست جمهوری داشته چقدر محتمل می‌دانید و به نظرتان برگزاری همچنین مذاکراتی با توجه به اینکه او یک طرفه از برجام خارج شد را چطور ارزیابی می‌کنید؟ عراقچی:شما هم اشاره کردید، آمریکا بود که از این توافق خارج شده و ما هم با توجه به خروج آمریکا سیاست‌های خودمان را تنظیم کردیم و برنامه هسته‌ای خودمان را گسترش دادیم. وقتی که تحریم‌ها برگشت ما هم طبیعتاً تعهدات خودمان را بر اساس سازوکارهایی که در برجام بود متوقف کردیم. آن «اسنپ بک» کذایی که می‌گویند توسط ما استفاده شده نه آنها، ما استفاده کردیم و کل تعهدات‌مان را کنار گذاشتیم و برنامه خودمان را به نه تنها قبل از برجام بلکه به مراتب پیشرفته‌تر از قبل از برجام رساندیم تا الان.  * جمهوری اسلامی هیچگاه پرچم مذاکره را زمین نگذاشته است اینکه آیا مذاکرات جدیدی شکل بگیرد یا نه بستگی دارد که طرف مقابل ما چقدر آمادگی داشته باشد. ما هیچ وقت حتی بعد از خروج آمریکا حتی تا همین اواخر در دولت شهید رئیسی و بعد از آن میز مذاکره را ترک نکردیم. ما نسبت به ماهیت صلح آمیز برنامه هسته‌ای خودمان مطمئن هستیم و اینکه مذاکراتی انجام بدهیم که نتیجه اش جلب اعتماد نسبت به برنامه هسته‌ای ایران و در مقابلش رفع تحریم‌ها باشد، این موضع ما همیشه بوده و بر همین اساس و فرمول در برجام مذاکره کردیم. الان هم اگر فرمول مشابهی برقرار شود آماده مذاکره هستیم. جمهوری اسلامی هیچگاه پرچم مذاکره را زمین نگذاشته است. این یک اصل است، منتها مذاکره‌ای که شرافتمندانه و عادلانه باشد و حقوق مردم ایران و خط قرمزهای ما در آن رعایت شود و برای وقت تلف کردن نباشد و مذاکره برای مذاکره و فرسایشی نباشد. الان هم ما برای چنین مذاکراتی آمادگی داریم؛ مذاکراتی که باز تاکید می‌کنم عادلانه و شرافتمندانه باشد و حقوق مردم ایران در آن تامین شود، مذاکراتی که خط قرمزهای ما که در زمان خودش تعیین می‌شود رعایت شود و ما بتوانیم که رفع تحریم‌ها را به این وسیله به شکل عزتمندانه‌ای داشته باشیم و در مقابلش هم نسبت به صلح آمیز بودن برنامه هسته‌ای که خودمان نسبت به آن مطمئن هستیم اطمینان بیشتری ایجاد کنیم، این رویکرد کلی ماست. * برنامه هسته‌ای ایران هیچ محدودیتی برای خود در چارچوب صلح‌آمیزبودن قائل نیست اگر که طرف مقابل این مسیر را نپسندد، طبیعی است که ما مسیر خودمان را می‌رویم همانطور که در طول چند سال گذشته رفتیم و الان هم ادامه می‌دهیم. برنامه هسته‌ای ایران یک برنامه کاملا صلح آمیزی است و هیچ محدودیتی برای خودش در چارچوب صلح آمیز بودن قائل نیست و ما در همین محدوده حرکت می‌کنیم و کسانی که نگرانی دارند مراجعه کنند صحبت و مذاکره کنیم تا نگرانی‌شان حل شود. از طریق زور و فشار و تحریم به نتیجه نخواهند رسید. این را تجربه کردند اگر هرچه تحریم و فشار بیشتری بر ایران تحمیل کنند، ایران هم مقاومت بیشتری خواهد کرد. در دوره گذشته سیاست فشار حداکثری با سیاست مقاومت حداکثری توسط ایران مواجه شد. الان هم اگر همان مسیر را بروند پاسخ ما همان مسیر است ولی اگر مسیر مذاکرات عادلانه و منصفانه و شرافتمندانه را در پیش بگیرند و با زبان احترام صحبت کنند، ما با همان زبان صحبت خواهیم کرد و مسیری که منتج به تامین منافع مردم ایران شود را دنبال خواهیم کرد.  * «حزب الله» بزرگتر و قوی‌تر به صحنه می‌آید تسنیم: بحث دیگر بحث منطقه و مقاومت است، بالاخره نقش حاج قاسم در ایجاد محور مقاومت برکسی پوشیده نیست و شاید به نوعی بتوان گفت که این «میراث سردار سلیمانی» در منطقه است، الان با توجه به تحولاتی که صورت گرفته، شرایط مقاومت چگونه است؟ عراقچی:مقاومت در اصل یک آرمان و مکتب است تعبیری که حضرت آقا استفاده کردند. مکتب حاج قاسم یا مکتب مقاومت یک پدیده نیست که حالا با یک ضربه‌ای مثلاً از بین برود و به تاریخ بپیوند نه اینطور نیست. یک آرمان کاملاً عادلانه و عدالت جویانه و حق طلبانه است، آرمان مبارزه و مقاومت علیه سلطه و اشغالگری است و این یک نوری است که خاموش نمی‌شود. ممکن است به تناسب زمان و شرایط، فراز و نشیبی داشته باشد و صدماتی را متحمل شود که در سابق کم هم نبوده، من بارها تکرار کردم شهادت سیدحسن نصرالله یک ضایعه بسیار بزرگ بود ولی به هر حال بار اول نیست که حزب الله رهبر خودش را از دست داده قبلاً هم از دست داده بود، اما احیا شد و بزرگتر و قوی‌تر به صحنه آمد. این بار هم صدماتی خورده، ولی پایگاه اجتماعی و نیروهایش سر جایش است. آن مکتب و آن آرمان و آن اندیشه سر جای خود است و این خودش در خودش زایش و بالندگی دارد. مثل آرمان فلسطین، 80 سال است که رژیم صهیونیستی با همراهی آمریکایی‌ها و دیگران بمباران و قتل عام و محاصره می‌کنند و به مردم گرسنگی می‌دهند و فقر ایجاد کردند و آن همه بلا سرشان آوردند، ولی آیا آرمان فلسطین فراموش شده؟ حتی بعضی‌ها آن را به سمت سازش و مصالحه و تسلیم شدن بردند، ولی این آرمان خاموش نشده است و این حق طلبی را مردم فلسطین دنبال کردند. مقاومت یک مکتب است و من معتقدم که این مکتب با خون شهدا بیشتر تبلور و شکوفایی پیدا می‌کند. اصلاً خون شهید خاصیتش همین است. بعضی‌ها می‌گویند که نبودن حاج قاسم در شرایط حاضر فقدان و ضایعه‌ای است، من می‌گویم بله به لحاظ بعضی مدیریت‌ها ممکن است که بودن ایشان حتما خیلی کمک بیشتری بود، ولی سردار سلیمانی با شهید سلیمانی خیلی فرقی ندارد. چه بسا شهید سلیمانی موثرتر از سردار سلیمانی باشد و ما الان شهید سلیمانی و شهید نصرالله و شهدای دیگر را در صحنه داریم.  * مقاومت صدماتی خورده اما دشمن هم به اهدافش نرسیده است باید قبول کنیم که الان مقاومت دچار صدماتی شده است، ولی دشمن هم نتوانسته است به اهداف خودش برسد، نه در غزه توانست حماس را نابود کند، نه در لبنان توانست حزب‌الله را نابود کند و مقاومت به مسیر خودش ادامه خواهد داد. ضربات خورده دوباره جبران می‌شود و من آینده را بسیار روشن می‌بینم و فکر می‌کنم که اتفاقاً مقاومت در چند ماه اخیر تجربیات بسیار گرانقدری را پیدا کرده و درس‌های بسیار مهمی را گرفته که این‌ها مسیر آینده را تصحیح خواهد کرد و حرکت آینده اتفاقاً قوی‌تر و بدون اشتباه‌تر خواهد بود. برای جمهوری اسلامی هم همینطور است فکر می‌کنم که درس‌های بسیار گرانبهایی گرفتیم و تجربیات بسیار ارزشمندی در این مدت کسب کردیم و حتماً روند آینده، روند بالنده‌تر و بهتری خواهد بود. مهم این است که چقدر همت کنیم و چقدر واقعا در صحنه باشیم و جهادی کار کنیم و جهادی فکر کنیم و چقدر حاج قاسم سلیمانی و امثال سردار سلیمانی را الگوی خودمان در این حرکت‌ها قرار بدهیم. * دیدار حاج قاسم با شخصی که به او ظلم شده بود تسنیم: اگر امکان دارد خاطره‌ای از ایشان به‌عنوان پایان گفتگو بفرمایید. عراقچی:خاطره که زیاد دارم از بحث‌هایی که در جلسات داشتیم ولی یک خاطره از روحیات شخصی ایشان بگویم، یک بنده‌خدایی که نمی‌خواهم اسم بیاورم در یک قضیه‌ای واقعاً به او ظلم شده بود و من یک بار در حاشیه یکی از جلسات کنار حاج قاسم نشسته بودم و حرف این شخص و قضایا شد و ایشان هم اظهارنظر کرد که؛ ""بله، من هم قبول دارم که چنین ظلمی شده است"". من همان‌جا گفتم؛ ""از شما خواهش می‌کنم که این بنده‌خدا را ببینید، حداقل یک‌مقدار از جهت روحی تسلی باشید.""، ایشان گفت؛ ""حتماً می‌بینم"".  آن جلسه که تمام شد من پیش خودم گفتم؛ ""حالا ایشان یک حرفی زد و بعید است وقت کند و دفترش رضایت بدهد.""، چون بعضی وقتها فرد رضایت می‌دهد، دفتر رضایت نمی‌دهد! اما غروب همان روز مطلع شدم که وقتی حاج قاسم از جلسه رفته به دفترش گفته است و با آن فرد تماس گرفتند و قرار ملاقات برای فرداصبح یا دو روز بعد گذاشتند و آن بنده‌خدا تعریف می‌کرد؛ ""من رفتم و فکر می‌کردم که چقدر باید معطل شوم و بازرسی بدنی شوم اما به آنجا رفتم و وارد یک ساختمانی شدم و دم در گفتند با آسانسور به طبقه چهارم بروم و در آسانسور که باز شد دیدم حاج قاسم جلوی رویم ایستاده است و من را گرفت و بغل کرد و رفتیم و جلسه برگزار شد.""، و خیلی از آن جلسه راضی بودند. تسنیم: از شخصیت‌های سیاسی بودند؟ عراقچی:اجازه بدهید وارد جزئیاتش نشوم، شاید یک روزی اینها گفته شود، اما منظورم در مورد آن بنده‌خدا نیست، بلکه روحیه حاج قاسم مدنظر است و این‌که اصلاً برای خود من خیلی عجیب بود که ایشان آن‌قدر مقید است که یک حرفی به من زده است و می‌توانست مثل خیلی موارد مشابه فراموش شود، اما این‌طور نبود و آن دیدار صورت گرفت. * ماجرای آخرین دیداری که قبل از شهادت حاج قاسم میسر نشد خاطره دیگری که برای خود من تلخ و تأسف‌بار است این بود من آخرین باری که حاج قاسم را دیدم برای یک جلسه‌ای در دبیرخانه شورای امنیت بود که قرار بود با هم جلسه داشته باشیم. وقتی وارد دبیرخانه شدم دیدم ایشان دارد خارج می‌شود و یک جلسه دیگری هم قبل از ما داشته است و برای این جلسه که ما با هم داریم دیگر نمی‌خواست بماند و باید به جایی می‌رفت و از آنجا هم به منطقه رفت و شهید شد.  لذا وارد شورا که شدیم من دیدم ایشان می‌خواهد خارج شود، ایستادم که مثلاً طبق معمول یک سلام و روبوسی با هم داشته باشیم و احوال‌پرسی کنیم، یک بنده‌خدای دیگر بود که زودتر با ایشان مصافحه کرد و بعد ایشان را کنار کشید و نکته‌ای داشت که می‌خواست بگوید و من آنجا منتظر ماندم، نمی‌دانم چرا علاقه داشتم که حتماً سلام‌علیکی با ایشان کرده باشم و کمی تأمل کردم که صحبت آن بنده‌خدا تمام شود و صحبت‌شان که تمام شد حاج قاسم من را ندید و چرخید و رفت بیرون، من هم دیگر مزاحم نشدم و گفتم؛ ""حالا عیبی ندارد، دیگر نشد.""، و هنوز که هنوز است افسوس می‌خورم که چرا آن آخرین دیدار جلو نرفتم، باید جلو می‌رفتم و برای آخرین بار ایشان را بغل می‌کردم. حاج قاسم فردایش به منطقه رفت و آن حادثه پیش آمد و تلخ‌ترین خبر برای من حدود ساعت 3 صبح بود که سفیرمان در بغداد به من تلفن زد و من را بیدار کرد و گفت همچنین حادثه‌ای رخ داده است که اصلاً غیر قابل باور بود. تسنیم: آقای دکتر، ممنون از وقتی که در اختیار ما قرار دادید، اگر نکته خاصی دارید بفرمایید. عراقچی:خیلی متشکرم که این مصاحبه را ترتیب دادید، ان‌شاءالله که گوشه‌ای از دِین ما نسبت به حاج قاسم را ادا کرده باشیم، البته اینها که چیزی نیست ولی بالاخره ما هم به‌سهم خودمان صحبتی کرده باشیم.  انتهای پیام/"
3230282,تصاویر اختصاصی از خاموشی در حرم حضرت زینب(س),۱۲ دی ۱۴۰۳ - ۱۲:۵۵,https://newsmedia.tasnimnews.com/Tasnim/Uploaded/Image/1403/10/12/140310121241228131805074.jpg,به گزارش گروه دفاعیخبرگزاری تسنیم، تصاویری از حرم حضرت زینب(س) در دمشق در شب گذشته ثبت شده که نشان می‌دهد این حرم مطهر همچنان با مشکل خاموشی مواجه است. پس از سقوط دولت اسد در سوریه و استقرار حاکمان جدید، این حرم مطهر با مشکل سوخت رسانی مواجه شده  و به دلیل عدم تامین انرژی برای روشنایی، چراغ‌های حرم خاموش شده است. 
3231090,بزرگداشت سالگرد شهادت حاج قاسم سلیمانی برگزار شد,۱۳ دی ۱۴۰۳ - ۱۸:۲۳,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش خبرنگار سیاسیخبرگزاری تسنیم، آیین بزرگداشت پنجمین سالگرد شهادت سپهبد حاج قاسم سلیمانی فرمانده‌ی فقید نیروی قدس سپاه پاسداران انقلاب اسلامی از دقایقی پیش در مصلای امام خمینی(ره) تهران برگزار شد. قرار است مسعود پزشکیان رئیس جمهوری اسلامی ایران در این مراسم به سخنرانی بپردازد. هم‌چنین شعرخوانی و مداحی از جمله برنامه‌های این آیین بود. شرکت‌کنندگان نیز پرچم‌های کشورمان، حزب‌الله لبنان، فلسطین، یمن و گروه‌های مقاومت را در دست داشته و در محکومیت جنایات آمریکا و اسرائیل و هم‌چنین حمایت از جبهه مقاومت شعار سر دادند. انتهای پیام/
3231993,در رزمایش پیامبر اعظم ۱۹ از سلاح‌های جدید استفاده می‌شود,۱۵ دی ۱۴۰۳ - ۱۴:۱۷,https://newsmedia.tasnimnews.com/Tasnim/Uploaded/Image/1403/10/15/1403101523175466231830684.jpg,به گزارش خبرنگار دفاعیخبرگزاری تسنیم، سردار محمدنظر عظیمی فرمانده قرارگاه منطقه نجف اشرف نیروی زمینی سپاه امروز در حاشیه رزمایش پیامبر اعظم 19 سپاه گفت: ما میزبان یکی از یگان‌های نیروی مخصوص نیروی زمینی سپاه از استان گیلان هستیم.  وی افزود: سلسله رزمایش‌های اقتدار پیامبر اعظم نیروی زمینی سپاه در حال برگزاری بوده به‌گونه‌ای که اولین مرحله از این سلسله رزمایش‌ها در استان کرمانشاه، منطقه اورامانات منطقه عمومی ازگله برگزار می‌شود. فرمانده قرارگاه منطقه نجف اشرف نیروی زمینی سپاه با اشاره به برگزاری رزمایش پیامبر اعظم 19، اظهار کرد: در این رزمایش یک یگان نیروی مخصوص سپاه از استان گیلان به وسیله ترابری هوایی به استان کرمانشاه منتقل شده‌اند. سردار عظیمی مطرح کرد: در این رزمایش از سلاح‌ها و تجهیزات جدید استفاده خواهد شد و نیز از توانمندی‌های نیروهای بسیجی در منطقه اورامانات و منطقه عمومی استان کرمانشاه در شهرستان‌های سرپل ذهاب، قصر شیرین، گیلان غرب، پاوه جوانرود، ثلاث باباجانی، روانسر و دالاهو استفاده خواهد شد. وی عنوان کرد: امیدوارم این سلسله اقدامات و رزمایش‌ها مایه عزت و اقتدار بیشتر نظام مقدس جمهوری اسلامی و مردم ایران اسلامی باشد. فرمانده قرارگاه منطقه نجف اشرف نیروی زمینی سپاه ادامه داد: بعد از ستون کشی اقتدار و حضور در منطقه، ادامه برنامه ها را مرحله به مرحله اجرایی خواهیم کرد. سردار عظیمی در ادامه با اشاره به هدف اصلی برگزاری این مرحله از رزمایش در منطقه عمومی شهرستان ثلاث باباجانی، گفت: منطقه‌ای که برای اجرای این رزمایش انتخاب شده جزو مناطق مرزی ما بوده و ما در گذشته هم در دوران دفاع مقدس و هم در مقاطعی که دشمنان ملت ما قصد ایجاد ناامنی داشتند، اقدامات ارزشمندی را رزمندگان در این منطقه داشتند. وی افزود: در تداوم ارتقاء توانمندی نیروهای مسلح و دفاع از نظام مقدس جمهوری اسلامی و این رزمایش انشالله برگزار می‌شود. فرمانده قرارگاه منطقه نجف اشرف نیروی زمینی سپاه تصریح کرد: این رزمایش در منطقه‌ای است که ما قبلا هم در مواجهه با گروهک‌های معاند اقدامات ارزشمندی را عملیاتی کرده‌ایم. انتهای پیام/
3227935,روایت فرمانده ارتشی از هنر حاج قاسم؛ داعش چگونه پشت مرز ماند؟,۱۵ دی ۱۴۰۳ - ۱۳:۲۵,https://newsmedia.tasnimnews.com/Tasnim/Uploaded/Image/1403/10/11/1403101113114139731796934.jpg,"گروه دفاعیخبرگزاری تسنیم،سیدمحمد طاهری:به‌منظور گرامیداشت پنجمین سالگرد شهادت سردار سپهبد حاج قاسم سلیمانی، سراغ یکی از همرزمان این شهید بزرگوار در ارتش جمهوری اسلامی ایران رفتیم. امیر احمدرضا پوردستان که هم‌اکنون رئیس مرکز مطالعات راهبردی ارتش جمهوری اسلامی ایران است،‌ در مقطع جنگ داعش علیه سوریه و عراق فرماندهی نیروی زمینی ارتش را به‌عهده داشت و در زمان وی برای نخستین مرتبه واحدهایی از نیروی زمینی ارتش برای مقابله با داعش به سوریه اعزام شدند. در مقطع حمله داعش به عراق نیز در زمانی که تروریست‌ها تا نزدیکی مرزهای غربی ایران پیشروی کردند،‌ امیر پوردستان اولین فرمانده‌ ارتش بود که برای شناسایی مواضع داعش وارد خاک عراق شد و تمهیدات لازم برای جلوگیری از نزدیکتر شدن نیروهای داعش به مرزهای کشور را انجام داد. آنچه در ادامه می‌آید گفتگویخبرگزاری تسنیمبا امیر پوردستان درباره همکاری وی و نیروی زمینی ارتش با شهید سلیمانی است: *** تسنیم:‌ فکر می‌کنم بیشترین ارتباط شما با حاج قاسم به دوران جنگ داعش علیه سوریه و عراق بازمی‌گردد؛ دورانی که در مقطعی ارتش جمهوری اسلامی واحدهایی را به سوریه اعزام کرد و بعد هم در مقابله با داعش در مرزهای غربی، نیروی زمینی اقداماتی انجام داد که این اقدامات در دوران فرماندهی شما در نیروی زمینی ارتش جمهوری اسلامی بود، نوع تعاملی که با شهید سلیمانی در این دوران داشتید، به‌چه‌صورت بود؟ امیر پوردستان:وقتی که نام شهید بزرگوار حاج قاسم سلیمانی به میان می‌آید، همواره این شعر در ذهن من تداعی می‌شود: سوخت آن سان که ندیدند تنش را، حتیگرد خاکستریِ پیرهنش را، حتی در دل شعله چنان سوخت که انگار ندیدهیچ‌کس لحظه افروختنش را حتی داشت با نام و نشان فاصله آن حد که نخواستبر سرِ دست ببینند تنش را حتی چه بزرگ است شهیدی که نهد بر دل تیغحسرت لحظه سرباختنش را حتی «السلام علیکم ایّها الشهداء جمیعاً و رحمة الله و برکاتهو انّا ان‌شاءاللّه بکم لاحقون» شهید بزرگوار، حاج قاسم  را از زمان جنگ می‌شناختیم؛ او کسی بود که به‌عنوان فرمانده لشکر 41 ثارالله، یک چهره شناخته‌شده بود، البته حاج قاسم فرمانده لشکر بود و ما فرمانده گروهان بودیم، فاصله زیاد بود اما ایشان را می‌شناختم تا زمانی که من به‌عنوان فرمانده نیروی زمینی منصوب شدم؛ در دوره فرماندهی نیروی زمینی جلساتی در ستادکل نیروهای مسلح تشکیل می‌شد با نام «شورای سیاست‌گذاری» که مرحوم دکتر فیروزآبادی آن جلسات را اداره می‌کردند و در این جلسات تمامی فرماندهان نیروهای مسلح از ارتش، سپاه، وزارت دفاع و فرمانده نیروی انتظامی شرکت داشتند. در این جلسات، حشر و نشر من با حاج قاسم بیشتر شد، البته بعد از وقایع سوریه و عراق، حاج قاسم کمتر در این جلسات شرکت می‌کرد و بیشتر سردار قاآنی به‌جای ایشان در جلسات حضور داشتند.  ایشان معمولاً هر سه تا چهار ماه یک بار در این جلسات حضور پیدا می‌کردند و گزارشی کلی از وضعیت منطقه، به‌ویژه شرایط سوریه و عراق، ارائه می‌دادند، دوستان هم سؤالات خود را مطرح می‌کردند.یک زمانی بحث پشتیبانی از نیروی قدس مطرح شد، با توجه به درگیری‌های شدید، نیاز به مهمات بسیار زیاد بود، کشورهای سوریه و عراق ذخایر محدودی داشتند و نیاز بود پشتیبانی مهماتی از آنها صورت بگیرد. من اولین نیرویی بودم که آمادگی خود را برای انجام این کار اعلام کردم، البته داخل مجموعه ارتش یک‌سری مخالفت‌هایی وجود داشت، می‌گفتند؛ ""دستت خالی می‌شود چون وزارت دفاع نمی‌تواند جایگزین این مهمات را  تأمین کند.""، ستاد ارتش نگران بودند که با این حجم از ارسال مهمات، خود ما دچار کمبود شویم؛ به‌ویژه اینکه وزارت دفاع ممکن بود نتواند به‌موقع این نیازها را تأمین کند. ستادکل هم نگران بود که اگر روزی خطری پیش بیاید، ممکن است وزارت دفاع نتواند مهمات لازم را تأمین کند چون مهمات از کالیبرهای مختلفی مانند توپخانه، موشکها، آرپی‌جی‌هفت و... بود، اما استدلال من این بود که در زمان حاضر، خط مقدم سوریه و عراق است و پشتیبانی از این جبهه‌ها ضرورت دارد. تسنیم: در همان جلسات به این نتیجه رسیدید و ستادکل پذیرفت؟ امیر پوردستان:بله، با توجه به ضرورتهایی که بود، ستادکل نیروهای مسلح نیز خواستار این پشتیبانی شد. در نیروی زمینی ظرفیت‌های زیادی وجود داشت؛ ما جوانان بسیار هوشمندی داشتیم که تعدادی از آنها را با هزینه نیروی زمینی به دانشگاه فرستاده بودیم و دارای مدارک دکترا در حوزه‌های مختلف هستند و از صلاحیت‌ها و توانمندی‌های بالایی برخوردار بودند، به همین خاطر، ارتباط نزدیکی با جهاد خودکفایی نیروی قدس برقرار کردیم. برای مثال، اولین تفنگ تک‌تیرانداز 12.7میلی‌متری را نیروی زمینی تولید کرد و ساخت. من به دوستان سپاه قدس ارائه کردم و بسیار مورد استقبال قرار گرفت، چرا که داعشی‌ها از چنین تجهیزاتی برخوردار بودند، ما تفنگ 12.62 میلی‌متری داشتیم، اما 12.7میلی‌متری نداشتیم. به‌کارگیری سلاح تک‌تیرانداز ساخت ارتش توسط حزب‌الله لبنان یک اکیپی از بچه‌های حزب‌الله آمدند و در میدان تیر این سلاح را آزمایش و تست کردند، از نتایج بسیار راضی بودند و سفارشاتی با تیراژ مشخصی دادند، ما تعدادی دیگر از این سلاح‌ها را برای آنها آماده کردیم و در اختیارشان گذاشتیم. موارد دیگری نیز وجود داشت که وقتی این ظرفیت‌ها را دیدند و استقبال دیدند که مجموعه نیروی زمینی این‌طوری با آنها کار می‌کند سفارش‌هایی هم به ما دادند، به‌عنوان مثال، رادارهای RWR، رادار IR درخواست کردند حتی یک مورد خاص بود که در تهران موجود نبود و ما مجبور شدیم از تجهیزات تانک خودمان استفاده کنیم و به آنها بدهیم، این موضوع برای حاج قاسم بسیار جالب بود.  یک میدان آموزش عملیاتی آماده شده بود و احساس و تجربه ما می‌گفت که دشمن قدم به قدم در حال نزدیک شدن به مرزهای ماست و به‌زودی ما را درگیر خواهد کرد، به همین خاطر، من نامه‌های متعددی به ستاد ارتش، ستادکل نیروهای مسلح و حتی مستقیماً به دفتر نظامی مقام معظم رهبری ارسال کردم و در آن نامه‌ها اعلام کرده بودم که نیروی زمینی علاقه‌مند است که در صحنه حضور داشته باشد. اعزام امیر حیدری به سوریه برای شناسایی برای بررسی اولیه، من پیشنهاد دادم که خودم به‌همراه یک هیئت برای شناسایی منطقه به آنجا بروم، اما حضرت آقا اجازه ندادند و فرمودند که؛ فرماندهان اول نیروها اجازه ندارند شخصاً در خط مقدم حضور پیدا کنند. در نهایت، با رایزنی‌های فراوان، جانشین نیروی زمینی و تعدادی از افسران تخصصی را به منطقه اعزام کردیم، آن زمان جانشین نیروی زمینی امیر حیدری بودند که الآن فرمانده نیرو هستند. من افراد متخصصی از نیروی زمینی را فرستادم؛ یک افسر توپخانه بسیار قوی و همچنین فرمانده پایگاه هوانیروز کرمانشاه را (امیر قربانی که اکنون معاون هماهنگ‌کننده نیروی زمینی است) اعزام کردیم، همچنین، نیروهای آماده با تخصص‌های مختلف به‌همراه جانشین نیروی زمینی به منطقه فرستادم. این گروه حدود یک هفته تا 10 روز در منطقه به بررسی و شناسایی پرداختند، این وقایع مربوط به سال 1393 است. تسنیم: تاقبل از آن، از ارتش هیچ‌گونه درخواستی نشده بود؟ شما به‌صورت داوطلبانه رفتید؟ امیر پوردستان:بله، از ارتش مطلقاً درخواستی نشده بود، درخواستی که از ارتش شده بود برای پشتیبانی هوایی بود که عمدتاً هم ترابری بود، بعداً بمباران‌هایی در یکی دو نوبت در خاک عراق نیاز بود که توسط جنگنده‌های نیروی هوایی ارتش انجام شد، این اقدامات مربوط به همان سال 1393 بود که وضعیت عراق پیچیده‌تر شد و این پشتیبانی‌ها گسترش یافت. تقریباً در شمال بغداد، نیروهای داعش در حال پیشروی بودند؛ بخشی از آنها به‌سمت سامرا، بخشی به‌سمت بغداد و گروهی به‌سمت مرز ما حرکت می‌کردند که در مناطق سعدیه و جلولا متوقف شدند. در آن مقطع، سپاه و حاج قاسم از نیروی هوایی درخواست کردند که وارد عمل شود و بمباران‌هایی در آن مناطق انجام شد. درخواست از سردار سلیمانی برای حضور نیروهای زمینی ارتش در جنگ داعش ما درخواست کردیم که نیروی زمینی وارد عمل شود، زیرا معتقد بودیم که آموزش‌هایمان مبتنی بر عملیات واقعی است، اما مخالفت‌هایی صورت گرفت؛ می‌گفتند؛ ""ارتش نباید به‌عنوان یک سازمان وارد عمل شود و تنها نیروهای مستشاری و داوطلب باید حضور داشته باشند.""، تا اینکه جلسه‌ای در شورای سیاست‌گذاری تشکیل شد و اتفاقاً حاج قاسم هم در آن جلسه حضور داشتند. برای من جالب بود که قبل از ورود حاج قاسم، ما نشسته بودیم و سردار باقری ریاست جلسه را به‌عهده داشت، یک جایی برای ایشان کنار خودشان پیش‌بینی کرده بودند اما حاج قاسم همان پایین جلسه نشستند، سردار باقری چندبار اصرار کردند که؛ ""شما بیایید کنار من.""، اما حاج قاسم گفت؛ ""من همین‌جا راحت‌تر هستم.""، حاج قاسم همان پایین جلسه نشستند و یک گزارش کلی از وضعیت سوریه و عراق ارائه دادند، زمانی که می‌خواستند جلسه را ترک کنند، من نزد ایشان رفتم و درخواست خود را مطرح کردم. به حاج قاسم گفتم که؛ ""مدت زیادی است که نیروی زمینی می‌خواهد در عملیات‌ها شرکت کند، اما موانع اداری اجازه نمی‌دهند.""، من ایشان را بغل کردم و بوسیدم و درخواست کردم که اجازه دهند نیروهای نیروی زمینی در این عملیات‌ها حضور پیدا کنند و از این تجربه استفاده کنند و ""نگرانی من این است که اگر این بچه‌ها نتوانند در این صحنه حضور داشته باشند، در آینده دست ما خالی بماند و تجربه نداشته باشیم.""، حاج قاسم فقط لبخندی زدند، خنده‌ای که با رضایت همراه بود و من انگشتری داشتم که به‌اصرار به دست ایشان کردم. موافقت رهبر انقلاب با اعزام نیروهای ارتش به سوریه بعد از مدتی دیدم که از دفتر مقام معظم رهبری اجازه دادند که نیروی زمینی بخشی از نیروهایش را برای سوریه اعزام کند، این ابتدای کار بود و من معتقد بودم که قدم اول را باید بسیار محکم برداریم، بنابراین تصمیم گرفتیم نیروهای داوطلب را اعزام کنیم، بحمدالله تعداد داوطلبان آن‌قدر زیاد بود که خود من حقیقتاً باورم نمی‌شد،با اینکه فرمانده نیروی زمینی بودم و سینه به سینه با کارکنان ارتباط داشتم، باورم نمی‌شد که ما در نیروی زمینی تعداد زیادی داوطلب داشته باشیم و نه‌تنها از پایوران بلکه از وظیفه‌ها هم داوطلب داشتیم، زمانی که به مرکز‌ آموزش وظیفه می‌رفتیم باور کنید انبوهی از نامه به دست ما می‌رسید که داوطلب بودند به میدان بروند و با داعش بجنگند، تعداد زیادی از کارکنان رسمی هم داوطلب حضور در جبهه سوریه بودند. برای اولین مرحله، ما نیروهای داوطلب را انتخاب کردیم و آموزش‌های لازم را به آنها دادیم.  تسنیم: فرآیند انتخاب از بین این داوطلبان چگونه بود؟ امیر پوردستان:در فرآیند انتخابهمه توانمند بودند چون بیشتر آنها از بچه‌های نیروهای مخصوص بودند که دوره‌های مختلفی از جمله سقوط آزاد و کوهستان را گذرانده بودند، این افراد توانمند بودند و بالاتر از همه داوطلب‌ها، کاملاً می‌دانستند که وارد چه‌فضایی می‌شوند. من هم با آنها صحبت کرده بودم و به‌طورکامل شرایط را برایشان توضیح داده بودم، بنابراین، با اطمینان این نیروها را انتخاب کردیم. تشکیل تیپ مالک اشتر ارتش در سوریه ما دوره‌های آموزشی را آغاز کردیم؛ دو هفته آموزش فشرده و سنگین و همچنین آموزش‌های مختلف را تکرار کردیم و اولین گروه به سوریه اعزام شدند، با حاج قاسم هماهنگ کرده بودیم که این نیروها در جبهه‌های مختلف منتشر شوند و بعد فضا را درک کنند و برگردند و تجربیات خود را به باقی اعضای نیروی زمینی منتقل کنند تا گروه دوم اعزام شود. وقتی این نیروها وارد فرودگاه دمشق شدند و بازدید اولیه از آنها صورت گرفت، شهید سلیمانی با دقت و دلسوزی به هریک از آنها نگاه کرد و گفت: «اینها هر کدام لشکری هستند، اینها را تقسیم نکنید.»، مجموعه‌ای از نیروهای فاطمیون را به بچه‌های ما دادند و بچه‌های ما فرمانده گردان و تیپ شدند، به من زنگ زدند که؛ ""به ما گفته‌اند: «شما در قالب یک تیپ عمل کنید، اسم تیپ چه باشد؟»""، من گفتم؛ ""نام تیپ را مالک اشتر بگذارید"". این تیپ در همان فرودگاه دمشق تشکیل شد، تعدادی از نیروهای فاطمیون به این گروه اضافه شدند و یک جبهه‌ای در جنوب حلب به بچه‌ها دادند و اولین حضور مجموعه نیروی زمینی به‌این‌شکل صورت گرفت. تسنیم: تیم اول که برگشت آیا اعزام دیگری بود؟ فکر می‌کنم نیروی زمینی فعالیتی در حوزه توپخانه داشت که خیلی پررنگ بود، آن موقع شما فرمانده بودید؟ چه شد که توپخانه را هم به سوریه اعزام کردید؟ امیر پوردستان:یک سری مسائل است با توجه به اینکه زمان گذشته است می‌گویم، ما سه سری نیرو به سوریه فرستادیم، هر بار که نیروها برگشتند، نیروهای جدید جایگزین شدند در عملیات سال 94، زمانی که یکی از گروهکهای تروریستی حمله کرد و تلفات سنگینی به بچه‌های ما وارد شد، سردار محمودزاده در تماس تلفنی به من گفت که بچه‌های ارتش یک فتح‌المبین دیگری در آنجا رقم زدند، البته ما آنجا 4 شهید دادیم و یک تعدادی از نیروهای فاطمیون هم شهید شدند اما در مقابل، حدود 400 نفر از تروریست‌ها کشته شدند. ایشان به من گفت که؛ ""نیروی زمینی در آنجا یک فتح‌المبین دیگر رقم زده است.""، دو یا سه سری این اتفاق افتاد و یک‌روزی سردار باقری من را به ستادکل نیروهای مسلح خواستند. در آن جلسه، ایشان گفتند که؛ ""برای اعزام ارتش به سوریه محدودیت داریم.""، و گفتند که بشار اسد به ما گفته است که چون ارتش یک نیروی آرم‌داری است، عربستان اعلام کرده است ""اگر ایران ارتش را وارد کند، من هم ارتش وارد می‌کنم."" و ترکیه هم گفته است که؛ ""من هم ارتش خودم را وارد می‌کنم.""، به همین خاطر، ایشان اعلام کردند که؛ ""شما باید نیروهای خود را به کشور بازگردانید.""، هرچقدر من اصرار کردم، گفتند که؛ ""این چیزی است که از ید ما خارج است.""، اما وقتی اصرار من را دیدند گفتند؛ ""شما نیروی عملیاتی نفرستید، توپخانه به سوریه بفرستید"". ما بررسی کردیم و دیدیم توپ‌هایی که در آنجا مورد نیاز است، از نوع توپ‌های 105میلی‌متری است که به‌نوعی از رده خارج شده بودند، ولی با این حال، ما تصمیم گرفتیم این توپ‌ها را دوباره وارد خدمت کنیم. این توپ‌ها را به دست بچه‌ها دادیم تا تعمیر کنند و مجدداً برای عملیات‌های تاکتیکی آماده شوند. بچه‌ها سخت تلاش کردند و توانستند گلوله‌های مورد نیاز را برای این توپ‌ها آماده کنند. نوبت چهارم، این توپخانه‌های 105میلی‌متری به خط مقدم فرستاده شدند و خوشبختانه پشتیبانی خوبی از یگان‌ها داشتند بعد از آن من از مجموعه نیروی زمینی جابه‌جا شدم به‌عنوان جانشین به ستاد ارتش رفتم. تسنیم: در تعاملاتی که با شهید سلیمانی داشتید سبک مدیریتی ایشان و نگرش راهبردی ایشان به صحنه رزم و اتفاقاتی که حول جنگ می‌افتاد چطور بود؟ من احساس می‌کنم آن موقعی که به شهید سلیمانی درخواست دادید نیروهای ارتش هم اعزام شوند ایشان با دید راهبردی به این موضوع نگاه کردند، شاید این را ظرفیت‌سازی برای نیروی زمینی کشور دانستند، این مطلب را تأیید می‌کنید؟ امیر پوردستان:قطعاً همین‌طور است. شهید سلیمانی یک فرمانده جامع‌الاطراف و راهبردی بودند یعنی نگاهشان به جنگ نگاه راهبردی بود کسی که نگاهش راهبردی است، نگاه آینده‌نگرانه دارد و مقطع حال را نمی‌بیند و نگاه‌های خاصی که داشتند و چشم‌اندازهای خاصشان این بود که برای نظام ظرفیت‌سازی کنند، یکی از این ظرفیت‌هایی که در اختیار ایشان بود ارتش جمهوری اسلامی ایران بود. بالاخره از ظرفیت‌های موجود در سپاه استفاده می‌کردند هم نیروی قدس را در اختیار داشتند هم مجموعه نیروی زمینی سپاه با تمام ظرفیت در اختیارشان بود اما ظرفیتهای دیگری هم باید پای کار می‌آمدند چون احساس می‌کردند که دشمن همین‌طور ظرفیتهایش را استفاده می‌کند. ما می‌بینیم در یک مقطع سراغ ارتش می‌آیند اول از ظرفیت نیروهای هوایی و بعد ظرفیت نیروی زمینی استفاده می‌کنند، می‌بینند حوزه جنگ گسترش پیدا می‌کند از ظرفیتهای موجود در منطقه استفاده می‌کنند. یعنی از ظرفیت جوانان افغانی و پاکستانی، عراقی و حزب‌الله لبنان استفاده می‌کنند و این ظرفیت‌ها را کنار همدیگر استفاده می‌کنند؛ این سبب شد یک نیروی منسجم و متحدی را درست کنند که مقابل حجم دنیای استکباری بتواند بایستد. ما وقتی حرکت داعش را ملاحظه می‌کنیم، داعش یک نقطه است اما دنیای استکباری پشت داعش جمع شده بود، آن‌قدر از آن پشتیبانی می‌کردند که ترامپ اذعان کرد 7 تریلیون دلار برای داعش هزینه کردیم اما دید و نگاه و عمل راهبردی شهید سلیمانی سبب شد این راهبرد دشمن با شکست روبه‌رو شود و 7 تریلیون دلاری که دشمن هزینه کرد به نتیجه نرسید و نهایتاً داعش از هم فروپاشید، داعشی که نقشه‌اش را در فضای مجازی منتشر کرده بود، وقتی داعش نقشه‌اش را منتشر کرد من یاد روز آغازین جنگ افتادم، آن زمان دانشجو بودم، از طرف دانشگاه افسری به جبهه رفتیم در سنگرهای عراقی نقشه‌هایی را پیدا کرده بودیم که  خوزستان به نقشه عراق اضافه شده بود. داعش یک همچنین نقشه‌ای منتشر کرده بود که مرزهای خودش را نشان می‌داد تا مرزهای چین و مدیترانه و روسیه و خلیج فارس و دریای عمان و عربستان یک همچنین فضایی برای خودش ترسیم کرده بود. ظرفیت‌های بالقوه زیادی وجود داشت اما این هنرمندی و توانمندی و صلاحیت و قابلیتی بود که در شهید سلیمانی وجود داشت که این ظرفیت‌های بالقوه را توانست به فعل دربیاورد و در میدان عمل به‌کار بگیرد و بالاتر از همه اینها هماهنگ کردن اینهاست. من خودم فرمانده هستم می‌دانم دو نیروی همجنس را می‌توانید هماهنگ کنید اما هماهنگ کردن دو نیرویی که هم‌جنس نیستند خیلی سخت است و این هنرمندی حاج قاسم بود که بتواند مسیحی را کنار سنّی، شیعه، افغانی، پاکستانی و حزب‌الله را با هم تلفیق کند تا مقابل دشمن بایستند، این نشان می‌دهد که حاج قاسم از یک توانمندی مدیریتی بسیار بالایی در صحنه عمل برخوردار بود که توانست این نیروها را با هم هماهنگ کند و پای کار بیاورد و پیروزی‌ها را رقم بزند. تسنیم: به مقطع سوریه اشاره کردید، در مورد مقطعی که داعش وارد عراق شد نیروی زمینی ارتش مشخصاً چه‌اقدامی انجام داد؟ آیا مأموریت به نیروی زمینی واگذار شد یا داوطلبانه خودتان درخواست کردید که به مرز بروید و با داعش مقابله کنید؟ امیر پوردستان:مقام معظم رهبری و فرمانده معظم کل قوا (حفظه اللّه تعالی) یک تدبیری را فرمودند مبنی بر توجه به سرانگشتان، این موضوع را پیگیری کردیم. من و معاونین نیروی زمینی، عقیدتی سیاسی و حفاظت اطلاعات به مناطق مختلف می‌رفتیم و سرانگشتان را جمع می‌کردیم، فرماندهان گروهان‌ها، گردان‌ها و تیپ‌ها را جمع می‌کردیم و تجربیات خود را به آنها منتقل می‌کردیم، هدف این بود که از تجربیات جمعی بهره‌مند شویم و آمادگی نیروها را بالا ببریم. در سال 93 گردهمایی سرانگشتان را در کرمانشاه داشتیم، تمام فرماندهان در سالن جمع بودند و ما در حال صحبت با آنها بودیم، در میانه جلسه، نیروهای پشتیبانی اطلاعات رزمی به من اطلاع دادند که خبرهایی مبنی بر حضور داعش در منطقه سعدیه و جلولا رسیده است که تقریباً 25 تا 30 کیلومتر تا مرز ما فاصله دارد، گفتم ""امکان ندارد، داعش در الانبار مستقر است.""، گفتند که؛ ""نه، مستند است، همچنین اتفاقی افتاده است"". مطمئن بودم اجازه نمی‌دهند برای شناسایی داعش با بالگرد بروم بلافاصله جلسه را تمام کردم و گفتم که فرماندهان سر یگان‌هایشان بروند، همان‌جا با فرمانده‌کل ارتش تماس گرفتم که؛ ""چنین اتفاقی افتاده و همچنین خبری است، آمادگی داشته باشید.""، به ستادکل هم اطلاع دادیم و خودم همان‌جا با فرمانده پایگاه هوانیروز کرمانشاه در سرپل‌ذهاب حرکت کردم. تا ما برسیم تقریباً ظهر شده و ساعت 12 بود. به‌خاطر اینکه داعش در کشور عراق بود ما همیشه سه فروند بالگرد آنجا داشتیم و سه فروند هم اضافه کردیم که هم بالگرد 214 و هم 209 بود و جمعاً 6 فروند بالگرد آنجا داشتیم. خلبان‌ها جایشان مشخص بود، پس از رسیدن، خلبانان را جمع کردم بدون اینکه دستوری داده شود گفتم؛ ""امکان اینکه شناسایی زمینی کنیم مقدور نیست و زمان هم نیست، ناچار هستیم که هوایی شناسایی کنیم."" و گفتم؛ ""داوطلب می‌خواهم، چه‌کسانی داوطلب هستند برای شناسایی هوایی برویم؟""، گفتم؛ ""دو بالگرد 209 کبرا و یک فروند 214 باشد که برویم شناسایی کنیم و برگردیم."" و این اطمینان را داشتم که اگر می‌خواستم مجوز رسمی از ارتش بگیرم، مجوز داده نمی‌شد که خودم بروم اما من به‌عنوان فرمانده نیروی زمینی، احساس تکلیف می‌کردم و به این باور رسیده بودم که وقتی فرمانده خودش در پیشاپیش نیروها قرار می‌گیرد، بقیه پشت‌سرش می‌آیند. شناسایی داعش در عمق 40کیلومتری خاک عراق بنابراین، به ارتش اطلاع ندادم و به‌طور مستقیم اقدام کردم، حفاظتی‌ها می‌گفتند؛ ""امیر، این کار را نکنید، ممکن است خطرناک باشد.""، اما گفتم؛ ""هیچ اتفاقی نمی‌افتد و جنگ است کاری نمی‌شود کرد."" و دیدم که همه خلبان‌ها هم داوطلب بودند و آماده رفتن؛ به فرمانده پایگاه گفتم؛ ""خودت از بین آنها انتخاب کن!""، در نهایت با دو فروند 209 پشتیبان و یک 214 پرواز کردیم. در بالگرد 214 من به‌همراه فرمانده پایگاه کرمانشاه، فرمانده قرارگاه غرب و دو سه نفر دیگر از بچه‌ها حضور داشتیم و همه هم مسلح بودیم تا اگر درگیری پیش آمد، بتوانیم مقابله کنیم، البته سه فروند بالگرد هم پشت خاک‌ریز گذاشتیم که اگر ما را زدند وارد عمل شوند و نگذارند روز اول جنازه‌هایمان دست دشمن بیفتد، برای نیروی زمینی و کشور خیلی بد است جنازه فرمانده نیروی زمینی دست آنها بیفتد.  برای شناسایی پرواز کردیم، از خانقین عبور کردیم، خبری نبود، حتی مردم برای ما دست تکان می‌دادند، اما وقتی به سعدیه رسیدیم، درگیری‌ها شدیدتر شده بود و مشخص شد که داعش به منطقه سعدیه رسیده است، در این فاصله، با هماهنگی ارتش، دو تیپ از لشکر 23 را احضار کردیم تا در صورت نیاز وارد عمل شوند، توپخانه گروه 33 در سنندج بود آن را هم آوردیم و گروه موشکی را هم از کاشان به منطقه آوردیم. در آنجا هیچ نیروی دیگری به‌جز نیروی زمینی حضور نداشت. من با سردار پاکپور تماس گرفتم و او نیز خودش را سریعاً به منطقه رساند، نیروهای سپاه از باویسی به بالا مستقر بودند. نیروهای اطلاعاتی غافلگیر شدند یک غافلگیری برای ما پیش آمده بود، حتی نیروهای اطلاعاتی ما، چه در ارتش و چه در سپاه، فکر نمی‌کردند داعش به این سرعت بتواند خود را به این منطقه برساند. با هماهنگی ستادکل نیروهای مسلح، یک خط قرمز به‌فاصله 40کیلومتری تعریف شد و این موضوع را رسانه‌ای کردیم و تمام نیروها برای شناسایی به محل اعزام شدند. دیده‌بان‌های توپخانه به 40کیلومتری داخل خاک عراق رفتند و شناسایی کردند، نقاط را با GPS ثبت کردند و خلبان‌ها نیز برای شناسایی مناطق پرواز کردند تا در صورت لزوم عملیات انجام شود و همه آماده بودیم. نیروهای ما آن طرف مرز بودند و استراتژی‌مان با هماهنگی ستادکل نیروهای مسلح این بود که داعش باید قبل از رسیدن به مرزهای ما نابود شود، این همان کاری بود که انجام دادیم، بعداً نیروی قدس سپاه که در عراق مستقر بود، توانست نیروهایش را سازماندهی کند، اما همان‌طور که گفتم، در ابتدا با یک غافلگیری مواجه شدیم. داستان به این شکل بود که داعش از استان الانبار حرکت کرد، موصل را تصرف کرد و آن دانشجویان را به شهادت رساند، بعد از آن، به‌سمت شمال بغداد حرکت کرد و نیروهایش به سه شعبه تقسیم شدند؛ یک شعبه به‌سمت سامرا رفت، شعبه دیگر به بغداد نزدیک شد و یک بخشی به‌سمت مرزهای ما در منطقه سعدیه پیشروی کرد و در آنجا متوقف شد. نوری مالکی ابتدا از آمریکایی‌ها درخواست کمک کرد در همان اثنا، نوری مالکی نخست‌وزیر عراق از نیروهای آمریکایی که در خود بغداد حضور داشتند، درخواست کمک کرد و گفت که؛ ""داعش در حال ورود به بغداد است و شما بیایید ورود کنید.""، فرمانده آمریکایی می‌گوید که؛ ""باید با کشور متبوعم صحبت کنم.""، و بعد از مدتی تماس می‌گیرد که؛ ""ظرف سه تا شش ماه آینده ما به شما کمک می‌کنیم.""، نخست وزیر عراق می‌گوید؛ ""آنها الآن به بغداد می‌آیند سه ماه و شش ماه به درد من نمی‌خورد.""، و با حاج قاسم سلیمانی تماس گرفت. او گفت که؛ ""وضعیت بحرانی است و داعش در حال ورود به بغداد است"". حاج قاسم در اینجا سربازی ولایت خودش را به رخ همه می‌کشاند، می‌گوید؛ ""من سربازم، من فرمانده دارم، همین‌طوری نمی‌توانم، آقا باید به من دستور بدهند.""، اینجا نشان می‌دهد ولایتمداری و سرباز گوش‌به‌فرمان، مالک اشتر یعنی این. نوری مالکی با وزارت امور خارجه تماس گرفت و موضوع را مطرح کرد، وزارت امور خارجه هم با حضرت آقا هماهنگ کرد و اجازه داده شد که حاج قاسم اقدام کند. حاج قاسم با یک هواپیمای اختصاصی به بغداد می‌رود و جبهه را در شمال بغداد شکل می‌دهد؛ این کاری نیست که به‌تنهایی انجام دهد، در چنین شرایطی که جاده بغداد ـ سامرا در اشغال داعش است حرکت می‌کند به سامرا می‌رود و ماشین‌هایشان مورد هدف قرار می‌گیرد، گلوله می‌خورد و شیشه‌هایش می‌شکند اما خودشان را به سامرا می‌رسانند، خط پدافندی را شکل می‌دهد و از آنجا به بغداد حرکت می‌کند سوار هواپیما می‌شود، به دمشق می‌رود و از دمشق به ضاحیه پیش سیدحسن نصرالله می‌رود. حاج قاسم در این ملاقات به سیدحسن گفت که؛ ""120 فرمانده جهادی می‌خواهم، اگر ندهید بغداد از دست می‌رود.""، سیدحسن نصرالله به‌یاد می‌آورد که در همان لحظه، او و حاج قاسم شروع به تماس گرفتن با فرماندهان جهادی کردند، تا نماز صبح حدود 60 تا 70 فرمانده جهادی جمع کردند تا صبح که حاج قاسم نماز صبح را خواند و بلافاصله این فرماندهان به فرودگاه فرستاده شدند تا به عراق بروند. سیدحسن می‌گفت که؛ ""تا آن موقع ما 15 تا 16 سال با حاج قاسم بودیم، او هرگز چیزی از من درخواست نکرده بود، این بار نیز وقتی حاج قاسم از من کمک خواست، برای خودش نبود، بلکه برای نجات عراق بود"". این فرماندهان جهادی آمدند و توانستند داعش را متوقف کنند که بعد از این حضرت آیت الله سیستانی فرمان ایجاد حشدالشعبی را می‌دهند و حشدالشعبی ایجاد شد و داعش جلو نیامد و همین‌طور شروع به عقب‌نشینی کرد. بعد از اینکه حشدالشعبی ایجاد شد عقب‌نشینی‌های داعش در عراق و سوریه شروع شد و این فرهنگ بسیج را که حاج قاسم ایجاد کرد به ارتش‌های خسته و بی‌انگیزه که واقعاً ترس تمام وجودشان را گرفته بود انرژی داد. تجربیات نبرد در سوریه و عراق در مدارس نظامی تدریس می‌شود تسنیم: بعد از آنکه شما به‌عنوان جانشین فرمانده‌کل ارتش منصوب شدید، قطعاً تجربیات ارزشمندی از جنگ‌ها در سوریه و اقدامات در مرز برای مقابله با داعش کسب کردید، سؤالی که مطرح می‌شود این است؛ آیا تصمیم بر این گرفته شد که این تجربیات مدون شوند و در آموزش یگان‌های ارتش به‌کار گرفته شوند؟ امیر پوردستان:بله، در مجموعه نیروهای هوایی و هم نیروی زمینی تمامی افرادی که در عملیات سوریه و عراق شرکت داشتند تجربیات خود را به‌طور کامل مستند کردند و توسط گروه‌هایی جمع‌بندی شد و در مدارس نظامی تدریس می‌شود و یک آورده بسیار خوبی داشت. در حوزه نیروی هوایی و هواپیماهای ترابری‌اش و جنگنده‌ها فعالیتهای خوبی داشت اینها همه مستند شد که خلبان‌ها در چه شرایطی می‌توانند به مأموریتشان ادامه بدهند و در نیروی زمینی نیز نیروهای عملیاتی و توپخانه تجربیات خودشان را مستند کردند و حتی علاوه بر اینها در زمانی که نیروی زمینی بودم جلسات زیادی از سردار همدانی درخواست می‌کردیم ایشان بیایند و دانش خودشان را منتقل کنند، امروز کمافی‌السابق مثل گذشته این تجربیات به‌عنوان دستاوردهایی از نبرد در سوریه و عراق در مدارس نظامی به دانشجویان تدریس می‌شود. تسنیم: به‌عنوان نکته پایانی اگر مطلبی دارید بفرمایید. امیر پوردستان:تشکر می‌کنم از شما، یاد و خاطره شهید بزرگوار حاج قاسم سلیمانی را گرامی می‌داریم به روح بلندشان درود می‌فرستیم و آرزو می‌کنیم خداوند توفیق ادامه راهشان را به همه مشتاقان کرامت بفرماید. به‌عنوان فردی که ریش سفیدی دارد و به‌عنوان فردی که سالیان زیادی سرباز بوده است به جوانان عزیز توصیه می‌کنم حتماً زندگی‌نامه حاج قاسم را بخوانند، لحظات و حالات حاج قاسم را مرور کنند، اگر علاقه‌مند هستند که فرمانده راهبردی شوند اگر علاقه‌مند هستند که مثل حاج قاسم بتوانند در عرصه‌های مختلف که کشور به آن نیاز دارد، اسلام به آن نیاز دارد بتوانند خوش بدرخشند باید مکتب حاج قاسم را مرور کنند. حاج قاسم یک فرمانده نظامی صرف نبود که فقط ابعاد نظامی داشته باشد. حاج قاسم درعین‌حال که یک فرمانده نظامی بودند به تاکتیک مسلط بودند، یک دیپلمات بسیار قوی بودند یعنی ادبیات سیاست را بلد بودند، ما می‌بینیم وقتی در سوریه یک مقداری رخوت و سستی ایجاد می‌شود این ظرفیت و قابلیت را دارند که با یک ابرقدرت صحبت کنند و او را مجاب کنند که وارد درگیری شود، این نشان از صلاحیت‌ها و قابلیت‌های سیاستمداری حاج قاسم دارد. حاج قاسم یک عنصر فرهنگی توانمند بودند. هماهنگ کردن نیروهای متفاوت با هم کار ساده‌ای نیست این کاری بود که حاج قاسم انجام دادند. جنگی که در سوریه جریان داشت جنگی که در عراق جریان داشت، کنار مردم بود با مردم بود و حاج قاسم باید می‌توانست بین نبرد و ارتباط با مردم یک هارمونی و هماهنگی ایجاد کند این صلاحیت‌های فرهنگی حاج قاسم بود که توانست مردم منطقه را با خودش همراه کند. در مقابل حاج قاسم دشمنی تکفیری بود و به‌شدت تبلیغ می‌کرد و مدارس علمی پشت آن بودند و هر آن ممکن بود یک اتفاقی مثل جنگ صفین پیش بیاید، نیروهایی که با حاج قاسم بودند برگردند و با دشمن باشند و حاج قاسم علاوه بر اینکه کار نظامی می‌کرد کار فرهنگی هم انجام می‌داد تا این نیروها را بتواند در مسیر خودش مستدام و ثابت‌قدم نگه‌دارد و روحیه‌شان متزلزل نشود. این مکتب حاج قاسم یک مکتبی است که در مدارس نظامی باید توصیه و ترسیم شود و تمامی فرماندهان ما این را برای جوانها تفسیر و منتقل کنند. همان‌طور که مقام معظم رهبری فرمودند ان‌شاءالله ما شاهد حاج قاسم‌های فراوانی در مجموعه نیروهای مسلح باشیم که هر موقع نظام کشور و اسلام به وجود آنها نیاز داشتند انجام وظیفه کنند به‌ویژه در این عرصه که عرصه ظهور است و حضور نازنین حضرت بقیة الله الاعظم می‌طلبد که حاج قاسم‌های زیادی باشند که کنار آن بزرگوار بیایند و در میدانهای مختلف انجام وظیفه کنند. انتهای پیام/+"
3231919,رزمایش پیامبر اعظم۱۹ نیروی‌ زمینی سپاه آغاز شد,۱۵ دی ۱۴۰۳ - ۱۲:۵۸,https://newsmedia.tasnimnews.com/Tasnim/Uploaded/Image/1403/10/15/1403101515253179431828654.jpg,به گزارش خبرنگار دفاعیخبرگزاری تسنیم، رزمایش اقتدار امنیتی پیامبر اعظم19 نیروی زمینی سپاه پاسداران انقلاب اسلامی با انتقال تیپ نیروی مخصوص میرزا کوچک‌خان از فرودگاه رشت به فرودگاه کرمانشاه آغاز شد. . در این رزمایش که با حضور رسته‌ها و واحدهای تخصصی نیروی زمینی سپاه در منطقه غرب کشور اجرا خواهد شد، سناریوهای عملیات واکنش سریع نیز اجرا می‌شود که انتقال سریع نیرو و تجهیزات به منطقه رزمایش یکی از بخش‌های این نوع عملیات است که در‌ مرحله اول رزمایش توسط تیپ میرزا کوچک‌خان اجرا شد. انتهای پیام/+
3231602,ویترین تسنیم شماره ۸۲۷,۱۳ دی ۱۴۰۳ - ۰۸:۳۸,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,هر روز بخشی از مهم‌تریناخبارو گزارش‌های تسنیم را در ویترین تسنیم ببینید: 1- امام خامنه‌ای: راهبرد شهید سلیمانی احیای جبهه مقاومت بود 2- روایت جلسه با حاج‌قاسم و فرماندهان درباره برجام|گفتگوبا عراقچی  انتهای پیام/
3232655,رزمایش‌های نیروهای مسلح در آسمان، زمین و دریا برگزار می‌شود,۱۶ دی ۱۴۰۳ - ۱۴:۲۱,https://newsmedia.tasnimnews.com/Tasnim/Uploaded/Image/1397/12/20/139712201605284316881044.jpg,به گزارش گروه دفاعیخبرگزاری تسنیم، سردار شادمانی فرمانده قرارگاه رزمایش‌های اقتدار نیروهای مسلح با بیان اینکه رویکرد این رزمایش‌ها امنیتی و مقابله با گروه‌های تروریستی است، گفت: این رزمایش‌ها در یک جدول زمانی و از امروز تا دو ماه دیگر در آسمان، زمین و دریاهای ایران برگزار خواهد شد. وی افزود: در این رزمایش‌ها نیرو‌های برگزیده برای اجرای رزمایش پای کار خواهدن آمد و شبکه فرماندهی نیروها تست می‌شود. سردار شادمانی تاکید کرد: در همه این تمرینات از تجهیزات و روشهای‌نوین بهره‌گیری می‌شود و این رزمایش‌ها با هدف حفظ و ارتقا آمادگی نیرو‌های مسلح مطابق برنامه‌های تقویمی سالیانه انجام می‌شوند. فرمانده قرارگاه رزمایش‌های اقتدار نیروهای مسلح گفت: یگان‌های نیروی زمینی ارتش در غرب و شرق کشور، یگان‌های نیروی زمینی سپاه در غرب، جنوب غرب و جنوب کشور و ده‌ها هزار بسیجی در سپاه‌های استانی در این رزمایش‌ها در استانهای مختلف به تمرین مقابله با تروریسم خواهند پرداخت. انتهای پیام/
3232570,ویترین تسنیم شماره ۸۲۸,۱۶ دی ۱۴۰۳ - ۱۳:۰۴,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,"آیا ارز ترجیحی که خصوصاً به کالاهای اساسی اختصاص می‌یابد، در سفره مردم اثری نداشته و فقط یک سطحی از رانت را نصیب افرادی کرده است که از این ارز دریافت کرده‌اند؟  شاخص «افزایش قیمت در بازار» نشان می‌دهد این ادعا که «حذف ارز ترجیحی به حذف رانت منجر شده»، گزاره‌ای نادرست است. هر روز بخشی از مهم‌تریناخبارو گزارش‌های تسنیم را در ویترین تسنیم ببینید: 1- چرا حذف ارز ترجیحی «رانت» را حذف نمی‌کند؟ 2- شهید القدس| مردی که تهدید دشمن را از ایران دور کرد 3- روایت فرمانده ارتشی از هنر حاج قاسم؛ داعش چگونه پشت مرز ماند؟ 4- ماهواره‌های ""طلوع3 و ظفر2"" بهار 1404 پرتاب می‌شوند  انتهای پیام/"
3232324,ستون کشی یگان‌ها به سمت منطقه اصلی رزمایش سپاه,۱۶ دی ۱۴۰۳ - ۰۹:۴۹,https://newsmedia.tasnimnews.com/Tasnim/Uploaded/Image/1403/10/16/140310160955004931831934.jpg,به گزارش خبرنگار دفاعیخبرگزاری تسنیم، در ادامه رزمایش اقتدار پیامبر اعظم 19 نیروی زمینی سپاه، ستون کشی یگان‌ها به سمت منطقه اصلی رزمایش اجرا شد. در این مرحله یگان‌های شرکت کننده با کلیه تجهیزات به همراه پوشش هوایی بالگردهای هوانیروز سپاه، ستون کشی و اعزام به منطقه رزمایش را در کمترین زمان ممکن اجرا کردند. . رزمایش اقتدار امنیتی پیامبر اعظم 19 نیروی زمینی سپاه پاسداران انقلاب اسلامی صبح روز گذشته با انتقال تیپ نیرو مخصوص میرزا کوچک خان از فرودگاه رشت به فرودگاه کرمانشاه آغاز شد. در این رزمایش که با حضور رسته‌ها و واحدهای تخصصی نیروی زمینی سپاه در منطقه غرب کشور اجرا خواهد شد، سناریوهای عملیات واکنش سریع نیز اجرا می‌شود که انتقال سریع نیرو و تجهیزات به منطقه رزمایش یکی از بخش‌های این نوع عملیات است که در‌مرحله اول رزمایش توسط تیپ میرزا کوچک خان اجرا شد. انتهای پیام/
3290826,مسجدی: دشمن به‌دلیل قدرت بازدارندگی ما به مذاکره آمد,۲۴ فروردين ۱۴۰۴ - ۱۶:۴۳,https://newsmedia.tasnimnews.com/Tasnim/Uploaded/Image/1403/09/10/1403091012102882431560024.jpg,به گزارش خبرنگار دفاعیخبرگزاری تسنیم، سردار ایرج مسجدی معاون هماهنگ‌کننده نیروی قدس سپاه در حاشیه مراسم اولین سالگرد بزرگداشت سردار زاهدی و شهدای حمله رژیم‌صهیونیستی به بخش‌کنسولی سفارت ایران در دمشق طی سخنانی اظهار داشت: جمهوری اسلامی امروز از یک قدرت بازدارندگی برخوردار است که دشمنان می‌دانند اگر بخواهند تهدیدی کنند با پاسخ دندان‌شکن و کوبنده جمهوری اسلامی روبرو خواهند شد.  وی افزود: رویکردی که امروز‌ دشمن در پیش گرفته است که به پای میز مذاکره آمده به دلیل قدرت بازدارندگی جمهوری اسلامی است و بهترین راه این است که بتوانند در یک‌ تعامل بینابین و احترام متقابل مسائل خودشان را به پیش ببرند. سردار مسجدی ادامه داد: آقای ترامپ و صهیونیست‌ها متوجه شده‌اند که با جمهوری اسلامی نمی‌توانند با زبان زور سخن بگویند و باید بیایند بنشینند مثل یک آدم حسابی صحبت کنند و حرف‌ها را بشنوند و ما هم امیدواریم به نتایج مطلوبی دست پیدا کنیم. وی عنوان کرد: مذاکره یک موضوع دوطرفه است و همه می‌دانند که این آقای ترامپ ابتدا در خواست مذاکره داد و جمهوری اسلامی هم به این درخواست پاسخ مثبت داد و مذاکرات شروع شد و ما هم امیدواریم این مذاکرات به نتایج مطلوبی برسد و دو طرف احساس کنند در یک همکاری مشترک می‌توانند به تفاهم برسند. انتهای پیام/
3290744,سرلشکر باقری: نیروهای مسلح در آمادگی کامل به‌سر می‌برند,۲۴ فروردين ۱۴۰۴ - ۱۵:۱۴,https://newsmedia.tasnimnews.com/Tasnim/Uploaded/Image/1404/01/24/1404012415111695832574174.jpg,به گزارش گروه دفاعیخبرگزاری تسنیم،‌ سردار سرلشکر باقری رئیس ستادکل نیروهای مسلح جمهوری اسلامی ایران در دیدار فرماندهان نیروهای مسلح با رهبر معظم انقلاب اسلامی با اشاره به حوادث سال 1403 در ایران و منطقه، از بیداری جهانی در مسئله فلسطین و ایستادگی تاریخی مردم غزه و لبنان در برابر جنایات رژیم صهیونیستی به‌عنوان قله‌هایی افتخارآمیز در مبارزه با ظلم یاد کرد و خاطره مجاهدان و فرماندهان شهید مقاومت را گرامی داشت.  وی تقویت توان دفاعی و بازدارندگی، تولید تجهیزات و تسلیحات پیشرفته، برگزاری رزمایش‌های متعدد و باکیفیت، هماهنگی کامل بین نیروهای مسلح، کمک به پیشرفت و سازندگی کشور، هم‌افزایی کامل میدان و دیپلماسی و همکاری با دولت برای تحقق شعار سال را از برنامه‌ها و اقدامات نیروهای مسلح برشمرد و با تشکر از رئیس‌جمهور محترم به‌خاطر اهتمام در پشتیبانی از بخش دفاعی کشور گفت: نیروهای مسلح با پشتوانه مردمی در آمادگی کامل به‌سر می‌برند و حسرت دستیابی به اهداف شوم را بر دل دشمنان ایران خواهند گذاشت. انتهای پیام/+
3290460,امیر حیدری: دیوار مرزی با افغانستان به تسلیحات نوین مجهز شد,۲۴ فروردين ۱۴۰۴ - ۱۰:۲۶,https://newsmedia.tasnimnews.com/Tasnim/Uploaded/Image/1404/01/24/1404012412445779732572264.jpg,به گزارش خبرنگار دفاعیخبرگزاری تسنیم، امیر کیومرث حیدری فرمانده نیروی زمینی ارتش جمهوری اسلامی ایران، در نشست خبری که صبح امروز، یکشنبه، برگزار شد، با اشاره به روز 29 فروردین، روز ارتش، خاطرنشان کرد: این روز یادآور فرمان امام بزرگوار ماست که همرزمان من در ارتش جمهوری اسلامی ایران را به احترام و گرامیداشت مردم دعوت کردند. وی همچنین تأکید کرد که ارتش بدون وقفه در نبرد با ضدانقلاب حضور داشت و اولین شعارهای ضدانقلاب نیز علیه ارتش مطرح شده بود. امیر حیدری در ادامه با یادآوری تاریخ کشور گفت: ارتش جمهوری اسلامی ایران به‌عنوان موجودیتی مبارک، منبعث از برکات انقلاب اسلامی و دم مسیحای امام عزیز، توانسته است ولایت‌مداری خود را در نبرد با ضدانقلاب به اثبات برساند. وی همچنین یادآور شد که هنوز نبرد ارتش با ضدانقلاب به پایان نرسیده است و در جنگ تحمیلی نیز ارتش بلافاصله در مرزها حضور یافته و مانع از گسترش هجوم دشمنان شده است. فرمانده نیروی زمینی ارتش در ادامه نشست خبری خود به اهمیت پیروزی‌های ارتش در دوران دفاع مقدس و نقش آن در شکست حصر آبادان اشاره کرد و گفت: ارتش ما با فضل خداوند و به‌ویژه نیروی زمینی قهرمان، مانع از دستیابی دشمن به اهداف از پیش تعیین‌شده‌اش در ابتدای دفاع مقدس شد. وی با تأکید بر ولایتمداری ارتش، حصر آبادان را یادآور شد و افزود: این حصر یکی از برجسته‌ترین روزهای پیروزی ارتش ما بود. امام بزرگوار ما نیز فرمودند که باید این حصر شکسته شود. بعد از شکست حصر آبادان، عملیات‌های شناسنامه‌داری آغاز شد که نشان‌دهنده قدرت و آمادگی ارتش در دوران دفاع مقدس بود. فرمانده نیروی زمینی ارتش همچنین به استمرار حضور نیروها پس از پایان جنگ اشاره کرد و گفت: نیروی زمینی همچنان در میدان و در ارتفاعات غرب کشور، جنوب غرب و شمال شرق مستقر است تا در مقابل منافقین بایستد. از سال 75 تا 84، ما در شرایطی مظلومانه و بدون رسانه‌ای کردن فعالیت‌هایمان، با این تهدیدات مقابله کردیم. وی خاطرنشان کرد که ارتش جمهوری اسلامی ایران همواره آماده است تا در خدمت ملت و حفظ امنیت کشور باشد. امیر حیدری، به اهمیت پیروزی‌های ارتش در دوران دفاع مقدس و نقش آن در شکست حصر آبادان اشاره کرد و گفت: ارتش ما با فضل خداوند و به ویژه نیروی زمینی قهرمان، مانع از دستیابی دشمن به اهداف از پیش تعیین شده‌اش در ابتدای دفاع مقدس شد. فرمانده نیروی زمینی ارتش خاطرنشان کرد: تغییراتی در ساختار کلی نیروی زمینی ایجاد شده است تا بتوانیم از نیروهای سنتی عبور کرده و به یک ساختار نوین دست یابیم که توانایی پاسخگویی به چالش‌های امروز را داشته است. امیر حیدری، در ادامه به تحولات اساسی در ساختار و تسلیحات نیروی زمینی اشاره کرد و گفت: ما نیازهای عملیاتی را امروز به یک نیروی متحرک هجومی و واکنش سریع تبدیل کرده‌ایم. هیچ اثری از یگان‌های سنتی زمین‌گیر گذشته در نیروی زمینی متحرک هجومی وجود ندارد. وی افزود: این نیرو دارای قدرت تحرک 100 درصد و توانایی تهاجم و تحمل 100 درصد است. برای این منظور، ما نیازمند تسلیحات ویژه‌ای هستیم که این دو ویژگی را پوشش دهند. امیر حیدری تأکید کرد: با برنامه‌ریزی هوشمندانه و با توجه به رهنمودهای مقام معظم رهبری، تسلیحات جدیدی به نیروی زمینی وارد شده است که به جای تسلیحات قدیمی، چهار ویژگی کلیدی دارند. فرمانده نیروی زمینی ادامه داد: اولین ویژگی این تسلیحات، قدرت دور زنی است که به ما این امکان را می‌دهد تا از فاصله دور به اهداف خود دسترسی پیدا کنیم. دوم، هوشمند بودن آن‌هاست. هوش مصنوعی و هوشمند کردن تجهیزات جزو دستورات لاینفک نیروهای مسلح، به ویژه در نیروی زمینی است. امیر حیدری همچنین به قابلیت‌های شبکه‌ای تسلیحات اشاره کرد و گفت: تمام سلاح‌های ما نقطه‌زن و هوشمند هستند و به گونه‌ای ساماندهی شده‌اند که قابلیت شبکه شدن و هم‌محور شدن با یکدیگر را دارند. وی اظهار داشت: امروز نیروی زمینی ما دارای یک ساختار چابک، متحرک و مهاجم است که از تسلیحات نقطه‌زن هوشمند و شبکه‌محور بهره‌مند است. وی خاطرنشان کرد: با این قابلیت‌ها، ما می‌توانیم به عنوان یک نیروی قوی در رکاب ولایت، از کیان میهن مقدس اسلامی‌مان در زمین، هوا و دریا محافظت کنیم و هر متجاوزی را به شدت پاسخگو باشیم. امیر حیدری با تأکید بر اهمیت ولایتمداری در نیروهای مسلح، گفت: روح ولایت‌مداری و ولایت‌محوری در رزمندگان ما الحمدالله روز به روز نورانی‌تر و درخشنده‌تر می‌شود. امروز ما اعتقاد داریم که صرف وجود نیروها کارساز نیست، بلکه باید مطیع محض ولایت باشیم. وی افزود: تمام تسلیحات نقطه‌زن، هوشمند و شبکه‌ای ما یا توسط دانشمندان داخلی طراحی و تولید شده‌اند، یا با همکاری وزارت دفاع به تولید انبوه رسیده‌اند. به همین دلیل است که امروز الحمدالله نیروهای مسلح کشور ما در رکاب ولایت بهترین پشتیبان برای نظام مقدس جمهوری اسلامی هستند. فرمانده نیروی زمینی ادامه داد: این قدرت الهی و نیروهای مشترک ما به ما این امکان را می‌دهد که در عرصه‌های مختلف با قدرت و اقتدار عمل کنیم. رهبر عزیز ما بارها تأکید کرده‌اند که ما نه نیروی مسلح متجاوزی هستیم و نه قصد تصرف و تعدی به کشورهای دیگر را داریم، اما به هیچ دشمن نابکاری اجازه تجاوز و تعدی نخواهیم داد. حیدری خاطرنشان کرد: ما به فضل و یاری خداوند تبارک و تعالی آماده‌ایم تا از کیان میهن عزیزمان دفاع کنیم و در مقابل هرگونه تهدیدی به شدت پاسخگو باشیم. فرمانده نیروی زمینی ارتش جمهوری اسلامی ایران، در ادامه نشست خبری خود به تشریح توانمندی‌های مهندسی و بهداشتی این نیرو پرداخت و گفت: امروز ما در بحث مهندسی در نیروی زمینی از قدرت بسیار خوبی برخوردار هستیم. مهندسی در جنگ نقش اصلی و اساسی دارد و خوشبختانه مهندسی نیروی زمینی به حدی تکثیر شده است که هر گروه می‌تواند به تنهایی برای نیروی زمینی کفایت کند. وی افزود: ما پنج یگان مهندسی ایجاد کرده‌ایم تا بتوانیم از این تجهیزات و امکانات در چهار گوشه کشور بهره‌برداری کنیم. این یگان‌ها در زمان‌های سخت، مانند زلزله و بحران‌ها، اولین یگان‌هایی هستند که به کمک ملت می‌آیند. فرمانده نیروی زمینی با اشاره به اهمیت توجه به امور بهداشتی و درمانی، گفت: بیمارستان‌های ارتش از علم و تجربه بالایی برخوردار هستند. در زمان کرونا، 12 هزار کادر مجرب به وزارت بهداشت درمان کمک کردند و هشت بیمارستان را در این راستا ساختیم. امروز نیز نیروی زمینی دارای 28 بیمارستان تخصصی و فوق تخصصی است که در سال‌های اخیر پنج بیمارستان جدید ساخته و بازسازی کرده‌ایم. امیر حیدری همچنین از برنامه‌ریزی برای برگزاری رژه‌ای باشکوه در 29 فروردین در 24 استان کشور خبر داد و گفت: تلاش ما این است که دستاوردهای جدید و نوآوری‌های فرزندان ارتش را به استحضار ملت بزرگوار برسانیم. از مردم دعوت می‌کنیم که در این مراسم حضور داشته باشند. وی  خاطرنشان کرد: به زودی رونمایی از تسلیحات ویژه‌ای خواهیم داشت که در جنگ‌های آینده بسیار کارآمد خواهند بود. امیدواریم با حضور فرماندهان عزیز، این رونمایی موجب خوشحالی ملت بزرگوار شود. فرمانده نیروی زمینی ارتش در بخشی دیگری از صحبت های خود درباره آمادگی این نیرو برای مواجهه با تهدیدات عنوان کرد: با اتکا به استعدادهای درونی خودمان از اوامر مطاع رهبر انقلاب پیروی کردیم و امروز تسلیحات ویژه ای برای مقابله با تهدیدات در اختیار داریم و در هر مقیاسی که دشمن بخواهد دست از پا خطا کند به طور دقیق و هوشمند هدف قرار خواهد گرفت. وی افزود: امروز نیروی زمینی از نیروی انسانی حرفه ای و تحصیل‌کرده برخوردار است و همچنین طیف عظیمی از سربازان هم به عنوان فرزندان این ملت در‌حال خدمت در نیروی زمینی ارتش هستند. امیر حیدری با اشاره به توانمندی‌های نزاجا در حوزه موشکی عنوان کرد: نیروی زمینی 23 رسته دارد یعنی تسلیحاتی که در نزاجا وجود دارد باید پاسخگوی تهدیدات باشد. امروز از موشکهایی بهره مند هستیم که در مقیاس نیروی زمینی توان دور زنی را دارند و این موشک‌های هوشمند و نقطه زن نیز هستند. وی ادامه داد: در حوزه ضد زره نیز به تسلحاتی مجهز هستیم که در مواجهه با تجهیزات زرهی دشمن قادر به رویارویی آنها هستیم و این تسلیحات هم از فناوری های پیشرفته ای مانند شلیک کن و فراموش کن نیز برخوردار هستند. فرمانده نیروی زمینی در باره برنامه انسداد مرزهای شرقی کشور گفت: این برنامه برای مرزهای مشترک با افغانستان در نظر گرفته شده است و بنا شده است این برنامه در‌ لبه فناوری جهانی اجرا شود و صرفا یک دیوار به ارتفاع چهار متر نیست و به انواع تسلیحات در لبه فناوری جهانی مجهز شده است. این برنامه چهار ساله در نظر گرفته شده است که یکسال آن طی شده است و طی سه سال آینده به تمام می رسد. امیر حیدری پیشرفت‌های پهپادی را بخش دیگری از توانمندی این نیرو عنوان کرد و گفت: یکی از تسلیحات اثرگذار و برتر ساز ما پهپادها هستند. امروز انواع پهپادهای دوربرد و نقطه زن را در اختیار داریم. ما انواعی از پهپاد را خودمان تولید می کنیم و این دسته از پهپادها در سبد تسلیحاتی نیروی زمینی قرار دارند. وی تصریح کرد: هوش مصنوعی امروز به عنوان یک پدیده غالب در عرصه‌های مختلف مورد بهره برداری قرار می‌گیرد. نیروی زمینی ارتش امروز با بهره گیری از شرکتهای دانش بنیان و دانشمندان خوب کشورمان به صورت جدی موضوع هوش مصنوعی را پیگیری می‌کند و سرمایه گذاری خوبی در این حوزه داریم. البته امروز برخی از تسلیحات ما مانند تجهیزات ضد ریز پرنده و پهپادها مجهز به هوش مصنوعی هستند. فرمانده نیروی زمینی ارتش درباره برگزاری رزمایش مشترک با کشورهای همسایه گفت: این موضوع همواره در دستور‌کار نیروی زمینی ارتش بوده است و ما کشورهای همسایه را برادرهای ایمانی خودمان می دانیم. در سال گذشته با جمهوری آذربایجان و عمان رزمایش مشترک برگزار کردیم در سال جاری هم چند رزمایش با کشورهای دوست پیش بینی شده است. وی گفت: امروز توانستیم بالگردهایمان را به سامانه‌های ناوبری شبانه و موشک‌های دوربرد ساخت نزاجا مجهز کنیم و امسال هم سرمایه گذاری عمده‌ای روی شاخت موشک‌ها، سامانه‌های ناوبری و تولید قطعات بالگرد انجام دهیم تا تیراژ تولید را به دو برابر افزایش دهیم. انتهای پیام/
3289862,تقدیر سلامی از مرکز وکلا برای برگزاری دادگاه قربانیان ترور,۲۳ فروردين ۱۴۰۴ - ۱۲:۵۷,https://newsmedia.tasnimnews.com/Tasnim/Uploaded/Image/1403/09/07/140309071503156531544844.jpg,به گزارش گروه دفاعیخبرگزاری تسنیم، سردار سرلشکر حسین سلامی فرمانده کل سپاه پاسدارن انقلاب اسلامی از اقدامات مرکز وکلا در برگزاری دادگاه‌های حقوقی خانواده معظم شهدای قربانی اقدامات تروریستی تقدیر کرد. متن این پیام به شرح زیر است: ریاست محترم مرکز و کلا کارشناسان رسمی و مشاوران خانواده قوه قضاییه برادر گرامی جناب آقای دکتر حسن عبدلیان پور سلام علیکم اللهم صل علی محمد و آل محمد وعجل فرجهم با احترام ضمن عرض تبریک سال جدید و آرزوی توفیق روز افزون برای جناب عالی و همکاران محترم در مرکز وکلا کارشناسان رسمی و مشاوران خانواده قوه قضاییه بدین‌وسیله مراتب تقدیر و تشکر خود را از همکاری صمیمانه جناب‌عالی در برگزاری دادگاه‌های حقوقی خانواده معظم شهدای قربانی اقدامات تروریستی گروهک‌های تحت حمایت دولت مستکبر و تروریست پرور آمریکا و رژیم بعث عراق و همچنین همکاری با معاونت حقوقی و امور مجلس سپاه در برگزاری کارگاه‌های آموزشی برای مدیران و کارشناسان حقوقی این نهاد مقدس اعلام می‌دارم.امید است در پرتو الطاف بیکران خداوند متعال و توجهات خاصه حضرت بقیه الله الأعظم (ارواحنا له الفداه) و تحت زعامت رهبری داهیانه رهبر فرزانه انقلاب اسلامی حضرت آیت الله العظمی امام خامنه‌ای (مدظله العالی) مقدس جمهوری اسلامی ایران موفق و موید باشید. انتهای پیام/
3288812,سرلشکر باقری: بن‌بست‌شکنی از ویژگی‌های شهید صیاد شیرازی بود,۲۱ فروردين ۱۴۰۴ - ۱۳:۲۶,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش حوزه دفاعیخبرگزاری تسنیم، سرلشکر پاسدار محمد باقری رئیس ستاد کل نیرو‌های مسلح امروز (پنج‌شنبه) در حاشیه مراسم بیست و ششمین سالگرد بزرگداشت شهید سپهبد صیاد شیرازی که در  مسجد امام خمینی (ره) ستاد ارتش برگزار شد، اظهار داشت: شهید صیاد شیرازی، از بزرگان و فرماندهان موفق دوران دفاع مقدس است و یاد و خاطرات بسیار ارزشمندی از این همرزم و فرمانده عزیز در ذهن‌ها باقی مانده است. وی افزود: از ویژگی‌های ارزشمند این بزرگوار می‌توان به تاکید و تکیه بر وحدت نیرو‌های مسلح و توکل بی‌نظیر به قدرت خداوند و موفقیت رزمندگان اسلام اشاره کرد. بن‌بست‌شکنی از ویژگی‌های برجسته او بود. سرلشکر باقری تاکید کرد: شهید صیاد شیرازی فردی متواضع، سخت‌کوش، توانمند و خوش‌فکر در دوران دفاع مقدس بود و پس از آن در مسئولیت‌هایی که عهده‌دار بود، خوش درخشید و سرانجام با شهادت که پاداش مردان خداست، به محضر پیامبر اکرم (ص) و ائمه اطهار (ص) شرفیاب شد. وی خاطرنشان کرد: ارتشیان عزیز ما، همه رزمندگان و همرزمان، راه این بزرگوار را به خوبی ادامه می‌دهند. انتهای پیام/
3288817,سرلشکر سلامی: شهید صیاد شیرازی یک فرمانده کامل بود,۲۱ فروردين ۱۴۰۴ - ۱۳:۲۵,https://newsmedia.tasnimnews.com/Tasnim/Uploaded/Image/1403/03/04/1403030414545084130147074.jpg,به گزارش حوزه دفاعیخبرگزاری تسنیم، سرلشکر حسین سلامی فرمانده‌کل سپاه پاسداران انقلاب اسلامی در حاشیه مراسم بزرگداشت سالگرد شهادت سپهبد شهید علی صیاد شیرازی، طی سخنانی بیان کرد: شهید صیاد شیرازی یک فرمانده بسیار شجاع و با اعتماد به نفس کامل و اهل ایثار و گذشت بود. هم‌چنین شهید صیاد اهل تدبیر بود و‌ نبوغ نظامی بسیار بالایی داشت. وی افزود: یک شخصیت رشدیابنده بود که خیلی سریع مدارج فرماندهی را طی می‌کرد و می‌توانست بزرگ‌ترین سازمان‌های نظامی را هدایت و رهبری کند. فرمانده‌کل سپاه عنوان کرد: او شخصیتی ممتاز با انسجام فکری داشت که ابعاد اخلاقی شخصیتش او را یک فرمانده الگو برای فرماندهان نیروهای مسلح کرده بود و سرانجام به فیض الهی که شایستگی آن را داشت، رسید. انتهای پیام/
3288072,توسعه پایگاه‌‌های پهپادی در دستورکار نیروی زمینی ارتش,۲۰ فروردين ۱۴۰۴ - ۱۱:۱۰,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم، امیر کیومرث حیدری فرمانده نیرو زمینی ارتش، در بیستمین همایش سراسری فرماندهان یگان‌های عمده نیروی زمینی ارتش که در ستاد این نیرو برگزار شد، اظهار کرد: با اهتمام به گستردگی سازمانی و پراکندگی یگان‌های تابعه نیروی زمینی ارتش در سراسر کشور، این نیرو با چشمانی باز به رصد مرزها و تهدیدات فرامرزی پرداخته و بحمدلله با به‌کارگیری تسلیحات روزآمد و پیشرفته با قابلیت‌های دورزنی، دقیق‌زنی، هوشمندی و شبکه‌محوری، هرگونه تهدید و توطئه‌ای علیه تمامیت و امنیت کشور را با تمام توان دفع و مرتفع کرده است.  حیدری با اشاره به هدف از برگزاری همایش‌ فرماندهان یگان‌های عمده نیروی زمینی ارتش، تأکید کرد: با گردهم‌آوردن سلسله‌مراتب و فرماندهان یگان‌های عمده نیروی زمینی محوری، کوشش شد تا موضوعات مختلف دفاعی را مورد بررسی و کارشناسی نخبگان نظامی ارتش قرار دهیم که از جمله آن‌ها، می‌توان به هماهنگی و برنامه‌ریزی، برای آموزش و ارتقای مهارت کارکنان و بهره‌گیری از تسلیحات و تجهیزات جدیدی که هم‌اینک در اختیار نزاجا قرار دارد، اشاره کرد. فرمانده نیروی زمینی ارتش  با اشاره به آخرین پیشرفت‌ها در پروژه انسداد نوار مرزی شرق کشور، تصریح کرد: هم‌اکنون نیروی زمینی ارتش ده تیپ را در نواحی مرزی مستقر کرده است که کارویژه یگان‌های مستقر در مناطق مرزی شرق کشور، معطوف بر پیشبرد پروژه انسداد مرزی است که تاکنون نزدیک به 70 کیلومتر از این پروژه با موفقیت کامل انجام شده است. وی ادامه داد: این پروژه به‌صورت کاملاً هوشمند، در لبه فناوری، پاسخگو به نیازهای دفاعی امنیتی و ایجادکننده امنیت پایدار در کشور است. ضمن آن‌که باید با اطمینان خاطر به این موضوع اشاره شود که با توجه به توان بالای فنی و مهندسی نیروی زمینی ارتش، این پروژه هم‌اینک با سرعت و کیفیتی مطلوب، در حال پیگیری و انجام است. حیدری به برنامه‌ریزی نزاجا باهدف احداث و توسعه پایگاه‌های پهپادی اشاره و اظهار کرد: پهپادها از جمله تسلیحات بی‌نظیر و تأثیرگذار در نبردهای احتمالی آینده است که نیروی زمینی ارتش به‌ یاری خداوند متعال توانسته است در تولید انواع سامانه‌های پهپادی و ریزپرنده‌ها، ورود پیدا کرده و امروز به عنوان بخشی از بدنه نیروهای مسلح به وزارت دفاع و پشتیبانی نیروهای مسلح، در تولید و توسعه پهپادها به ایفای نقش بپردازد. وی با اشاره به گستردگی پایگاه‌های پهپادی در کشور، خاطرنشان کرد: نیروی زمینی محوری، پایگاه‌های پهپادی گسترده‌ای را در اقصی نقاط کشور ازجمله در مرزها دایر، تقویت و تجهیز کرده است و امروز با امکانات تولیدی موجود در این نیرو، درحال تولید پهپادهایی هستیم که قادر به پاسخ‌گویی به ابعاد مختلف نیازهای عملیاتی نزاجا باشند. فرمانده نیروی زمینی ارتش با اشاره به درپیش بودن روز ارتش و نیروی زمینی قهرمان، خاطرنشان کرد: همت و تلاش پیوسته و شبانه‌روزی نیروی زمینی ارتش بر این امر معطوف است که از تجهیزات و تسلیحاتی که ارمغان‌آور امنیت پایدار باشد، رونمایی و آن‌ها را به این نیرو الحاق کند. به همین سبب در روز 29 فروردین‌ماه سال جاری، ملت ایران اسلامی شاهد آن خواهند بود که فرزندانشان در نزاجا لحظه‌ای در انجام وظایف خود کوتاهی و درنگ نکرده‌اند. انتهای پیام/
3288030,مراسم سالگرد شهادت سپهبد صیادشیرازی برگزار شد,۲۰ فروردين ۱۴۰۴ - ۱۰:۵۰,https://newsmedia.tasnimnews.com/Tasnim/Uploaded/Image/1404/01/20/1404012010482045932544464.jpeg,به گزارش گروه دفاعیخبرگزاری تسنیم، مراسم گرامیداشت بیست و ششمین سالگرد شهادت امیر سپهبد شهید علی صیاد شیرازی امروز چهارشنبه با حضور فرماندهان، مسئولان و کارکنان ارتش و عموم مردم و با سخنرانی حجت الاسلام و المسلمین عباس محمد حسنی رییس سازمان عقیدتی سیاسی ارتش، بر مزار آن شهید والا مقام برگزار شد.  امیر احمدرضا پوردستان رئیس مرکز مطالعات راهبردی ارتش، سردار سید یوسف مولایی جانشین معاونت آموزش ستاد کل نیرو‌های مسلح، حجت الاسلام و المسلمین دهدار رییس اداره عقیدتی سیاسی ستاد ارتش، امیر محمدرضا فولادی رییس سازمان حفظ آثار و نشر ارزش‌های دفاع مقدس ارتش، امیر حسین امیدی رئیس سازمان تربیت بدنی ارتش، امیر سید محمدرضا حسینی فرمانده دژبان کل ارتش، خانواده معظم این شهید، جمعی از پیشکسوتان و عموم مردم نیز در این مراسم حضور داشتند. همچنین قراراست مراسم بزرگداشت دیگری هم صبح روز پنج شنبه 21 فروردین ماه وهمزمان با سالروز شهادت این شهید والامقام ارتش، با حضور مسئولان کشوری و لشکری و سخنرانی حجت‌الاسلام علی اکبری رئیس شورای سیاست‌گذاری ائمه جمعه کشور در مسجد امام خمینی (ره) ستاد ارتش جمهوری اسلامی برگزار شود. علاوه بر این مراسم، آئین گرامیداشتی روز پنج‌شنبه 21 فروردین ماه ساعت 16:00 در امامزاده چیذر به میزبانی نیروی زمینی ارتش جمهوری اسلامی ایران و با سخنرانی امیر حیدری فرمانده این نیرو برگزار خواهد شد. انتهای پیام/
3287940,شهید صیاد شیرازی عمرش را وقف ارتقا قدرت دفاعی کشور کرد,۲۰ فروردين ۱۴۰۴ - ۰۹:۴۷,https://newsmedia.tasnimnews.com/Tasnim/Uploaded/Image/1403/01/21/1403012110040494329780414.jpg,به گزارش گروه دفاعیخبرگزاری تسنیم،‌ ستاد کل نیروهای مسلح با صدور بیانیه‌ای به مناسبت سالگرد شهادت سپهبد صیاد شیرزای تاکید کرد:  با گرامیداشت یاد و خاطره شهیدان والامقام دفاع مقدس، محور مقاومت و امنیت و سلامت کشور با ادای احترام به مقام شامخ این عزیزان و تکریم خانواده‌های معظم آنان، ضمن ارج نهادن به مقام والای شهید سپهبد صیاد شیرازی او را اسوه ولایت مداری، رشادت طلبی و از مصادیق فرماندهان و مدیران جهادی و و انقلابی ارتش حزب الله می‌داند. در بخشی از این بیانیه آمده است: معنویت، بصیرت و بینش عمیق، روحیه ولایت مداری، مجاهدت، انقلابی گری، ایمان و تقوای الهی و در پایان دستیابی به فوز عظیم شهادت در راه خدا، شهید والامقام سپهبد صیاد شیرازی را به الگو و اسطوره‌ای برای نسل‌های آینده تبدیل کرد و او مایه مباهات و فخر آحاد رزمندگان و پیشکسوتان دفاع و مقاومت گردید. این بیانیه می‌افزاید: تاریخ ارزشمند انقلاب اسلامی و دفاع مقدس و حافظه تاریخی ملت انقلابی ایران گواهی می‌دهد که حضور مستمر و مداوم آن شهید سرافراز قبل از پیروزی شکوهمند انقلاب اسلامی در مبارزه با رژیم ستمگر طاغوت و شاهنشاهی و پس از آن با خودفروشان داخلی و عناصر ضد انقلاب در کردستان در تثبیت پیروزی انقلاب و در ادامه آن در جای جای جبهه های حق علیه باطل  در دوران هشت ساله جنگ تحمیلی همچون نگینی بر تارک ارتش پرافتخار مکتبی می درخشد. در بخشی دیگری از این بیانیه تاکید شده است: شهید سپهبد صیاد شیرازی در شرایطی که دشمنان انقلاب و جریانهای منحرف درصدد القای اختلاف و ناهماهنگی و ایجاد شکاف بین نیروهای انقلاب به عنوان بازوان قدرتمند و توانمند رهبری و ملت ایران بودند با بصیرت  و درایت خود، وحدت،  تعامل، هم افزایی  و تحکیم پیوند برادری، اخوت و همبستگی بین ارتش مقتدر و سپاه قهرمان را به عنوان نماد وحدت و اتحاد یک لشکر الهی و وفاداری به انقلاب و نظام به ثمر رسانید که حاصل آن خلق حماسه‌های عظیم و پیروزی‌های درخشان در مبارزه با ضد انقلاب و دفاع مقدس بود و ترور و شهادت ایشان به دست منافقین و عناصر خود فروخته نشانه ای از حقد و کینه ورزی ناشی از شکست‌های مذبوحانه آنان در مواجهه با جبهه انقلاب و اسلام بود. شهید سرافراز سپهبد علی صیاد شیرازی تا لحظه شهادت در مسئولیت‌های خطیر و راهبردی خود در نیروهای مسلح تمام ظرفیت و توان خود را در جهت اعتلای نظام جمهوری اسلامی و تقویت بازدارندگی و تعالی و ارتقای قدرت دفاعی کشور به کار گرفت و در پایان از پاداش عظیم خداوند متعال، شهادت در راه خدا برخوردار گردید و به ملکوت اعلی عروج کرد. روحش شاد ، درجاتش متعالی و راهش پر رهرو باد. انتهای پیام/  
3287874,ویترین تسنیم شماره ۸۶۸,۲۰ فروردين ۱۴۰۴ - ۰۸:۲۹,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,"ایران و آمریکا موافقت کردند که مذاکرات به صورت غیرمستقیم با حضور «سید عباس عراقچی» وزیر خارجه ایران و «استیو ویتکاف» فرستاده ویژه آمریکا در امور خاورمیانه در عمان برگزار شود. تا اینجای کار میزانسن ماجرا چگونه است؟ آمریکا از کدام مواضع اولیه خود مجبور به عقب‌نشینی شده است؟ هر روز بخشی از مهم‌تریناخبارو گزارش‌های تسنیم را در ویترین تسنیم ببینید: 1- مذاکرات ایران و آمریکا؛ 4 امری که ترامپ به آنها تن داد 2- پیش دستی نتانیاهو برای کاستن اثر سیاسی مذاکره 3- ""خاموشی‌های فروردین"" برق از سر همه پراند 4- تجهیز «غزه» بزرگترین پهپاد ایران به سامانه‌ ضداخلال 5-پیام «محفل» و «پایتخت» برای جبلی و جلیلی/به گیرنده دست نزنید  انتهای پیام/؛"
3286942,تجهیز «غزه» بزرگترین پهپاد ایران به سامانه‌ ضداخلال,۱۹ فروردين ۱۴۰۴ - ۱۲:۳۰,https://newsmedia.tasnimnews.com/Tasnim/Uploaded/Image/1404/01/19/1404011911251955532538924.jpg,گروه دفاعیخبرگزاری تسنیم:جمهوری اسلامی ایران برای نخستین مرتبه در نمایشگاه دفاعی LAAD 2025 برزیل شرکت کرد و تصاویری که از غرفه وزارت دفاع و پشتیبانی نیروهای مسلح ایران در این نمایشگاه منتشر شده نشان می‌دهد پهپاد شاهد 149 (غزه) نیروی هوافضای سپاه به آنتن‌ها و گیرنده‌های ناوبری جدید برای مقابله با جنگ الکترونیک و افزایش برد انتقال تصویر و اطلاعات مجهز شده است.  ماکت پهپاد شاهد 149 با گیرنده GNSS ضد اخلال و آنتن انتقال تصویر برد بلند با گسترش استفاده از پهپادها در عملیات‌های نظامی و نظارتی، تهدید اختلال (Jamming) و فریب (Spoofing) سیگنال‌های GPS به یک چالش امنیتی تبدیل شده است و بررسی‌ها نشان می‌هد انواع پهپادهای کشورهای مختلف به‌ویژه در میدان‌های نبرد (مانند اوکراین، یمن و سوریه)، بارها تحت حملات الکترونیک قرار گرفته‌اند. وابستگی روزافزون پهپادها به سیستم‌های ناوبری ماهواره‌ای برای هدف‌یابی دقیق و دقت در اصابت، آنها را در معرض تهدیدات جنگ الکترونیک قرار داده است. تجربیات جنگ قره‌باغ و پس از آن جنگ اوکراین به خوبی نشان داد پهپادها، موشک‌های کروز، راکت‌های توپخانه‌ای و هر سلاحی که وابسته به سامانه‌های هدایت ماهواره‌ای است در مقابل جنگ الکترونیک و سامانه‌های اخلالگر آسیب‌پذیر هستند و همین امر تجهیز این نوع تسلیحات به سامانه‌های ناوبری ضد اخلال را امری ضروری ساخت. نیروهای مسلح کشورمان نیز با تجربیات به دست آمده از جنگ‌ها و درگیری‌های در منطقه و فرامنطقه، سیستم‌های ناوبری مقاوم به اختلال را در پهپادهای خود به کار گرفته‌اند. در گام اول پهپادهای انهدامی مانند «ابابیل 2» و «شاهد 136» به گیرنده‌های GNSS چند کاناله مقاوم در مقابل اخلال و جنگ الکترونیک مجهز شده و بارها در انواع رزمایش‌ها با موفقیت مورد آزمایش قرار گرفتند. پهپاد شاهد 133/ گیرنده GNSS ضد اخلال جلوی ورودی هوای موتور نصب شده است پهپاد انتحاری شاهد 136/ گیرنده GNSS ضد اخلال روی بال سمت راست نصب شده است این تجربه موفق بعد در اختیار جبهه مقاومت نیز قرار گرفت و در جریان نبرد طوفان الاقصی حزب‌الله لبنان توانست علی‌رغم اخلال‌‌های شدیدی که در حوزه موقعیت‌یابی جهانی بر فراز سرزمین‌های اشغالی اعمال شده بود بارها عملیات‌های موفقی با پهپادهای انتحاری را به اجرا بگذارد. بررسی تصاویر این عملیات‌ها نیز نشان می‌دهد پهپادهای انتحاری حزب‌الله به گیرنده‌های مقاوم در مقابل اخلال مجهز شده بودند. پهپاد انتحاری حزب‌الله لبنان/ گیرنده GNSS ضد اخلال با دایره قرمز مشخص شده است پس از پهپادهای انتحاری، پهپادهای شناسایی و رزمی که عمدتاً مداومت پروازی بیشتری نسبت به پهپادهای انتحاری دارند نیز به این نوع از گیرنده‌ها مجهز شدند تا در برابر فریب و جنگ الکترونیک دشمن مصون بمانند. در تصویر منتشر شده از پهپاد شاهد 129 نیروی هوافضای سپاه پاسداران انقلاب اسلامی، در نمایشگاه هوایی کیش در سال 1401 یک نمونه از این پهپاد مجهز به گیرنده‌های ضد اخلال به نمایش در آمد. علاوه بر این، پهپاد یاد شده به گیرنده ارتباطی برد بلند به منظور افزایش برد انتقال تصویر و اطلاعات از این پهپاد نیز مجهز شده بود. پهپاد شاهد 129 در نمایشگاه هوایی کیش حالا تصاویری که از پهپاد شاهد 149 یا همان غزه در نمایشگاه نظامی برزیل منتشر شده برای اولین بار نشان می‌دهد این پهپاد نیز به گیرنده‌های ضد جنگ الکترونیک و همچنین آنتن انتقال تصویر و اطلاعات برد بلند نیز مجهز شده است که نشان‌دهنده به‌کارگیری موفق این سامانه روی پهپاد شاهد 129 بوده است. پهپاد شاهد 149 بزرگترین پهپاد رزمی ایرانی است که توسط متخصصان نیروی هوافضای سپاه طراحی و تولید شده است و در سال 1400 برای نخستین مرتبه از آن رونمایی شد. این پهپاد که به نام غزه نیز شهرت یافته است اولین پهپاد ایرانی مجهز به موتور توربو پراپ است و قادر است 13 عدد بمب را با خود حمل کند.  علاوه بر این، پهپاد غزه قادر است 500 کیلوگرم تجهیزات جمع‌آوری اطلاعات نیز با خود حمل کند. این پهپاد دارای 11 متر طول،‌ 3/8 متر ارتفاع و وزن برخواست 3100 کیلوگرم است و طول دو سر بال آن 21 متر است. شاهد 149 دارای مداومت پروازی 35 ساعت است و می‌تواند تا ارتفاع 35 هزار پایی (حدود 10000 متر) از سطح زمین اوج بگیرد و برد عملیاتی آن نیز 2000 کیلومتر عنوان شده است. ماکت پهپاد شاهد 149 با گیرنده GNSS ضد اخلال و آنتن انتقال تصویر برد بلند به نظر می‌رسد با فراگیر شدن نصب سامانه‌های ضد اخلال و انتقال تصویر بومی روی انواع پهپادهای رزمی،‌ شناسایی و انتحاری، علاوه بر آنکه پهپادهای ایرانی در مقابل اخلال ناوبری دشمن مصون شده‌اند و قادر به فعالیت در محیط‌های جنگ الکترونیک هستند، می‌توانند با کاهش ایستگاه‌های رِله ارتباطی اقدام به اجرای انواع عملیات‌های شناسایی و رزمی در عمق مناطق و بردهای بالای 200 کیلومتر بزنند که مزیتی راهبردی برای این پهپادها به ارمغان می‌آورد. انتهای پیام/؛
3286239,جزئیاتی از پاسخ ایران به ترامپ به روایت سرلشکر باقری,۱۷ فروردين ۱۴۰۴ - ۱۲:۴۵,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم، سردار سرلشکر محمد باقری رئیس ستاد کل نیروهای مسلح صبح امروز در جمع فرماندهان، مدیران و کارکنان ستاد کل نیروهای مسلح و قرارگاه مرکزی خاتم الانبیاء(ص)، ضمن گرامیداشت یاد و خاطره امام راحل بزرگوار، شهدای دفاع مقدس، شهدای امنیت و محور مقاومت، بخصوص سید شهیدان مقاومت سیدحسن نصرالله، شهیدان هنیه و سنوار و شهدای غزه، لبنان و یمن؛ اعیاد نوروز و فطر را به کارکنان ستاد کل نیروهای مسلح، قرارگاه مرکزی خاتم‌الانبیاء و سازمانهای نیروهای مسلح تبریک گفت و اظهار امیدواری کرد که سال 1404 سالی سرشار از خیر و برکت، سال ظهور حضرت مهدی(عج) و سال نصرت جبهه‌ی حق برباطل باشد. رییس ستاد کل نیروهای مسلح با تاکید بر تعیین شعار امسال توسط مقام معظم رهبری تحت عنوان سرمایه گذاری برای تولید افزود: بخش‌های اقتصادی در نیروهای مسلح بخصوص وزارت دفاع و بنیادهای تعاون نیروهای مسلح باید با برنامه‌ریزی دقیق و منظم در مسیر تحقق شعار سال گام بردارند و حداکثر هماهنگی، تعامل و همکاری را با دولت محترم داشته باشند. وی الزامات اساسی سرمایه‌گذاری برای تولید را دفاع مستحکم کشور، امنیت پایدار، ثبات و آرامش داخلی و امیدواری سرمایه‌گذار عنوان کرد و گفت: مسئولیت سنگین دفاع در کشور برعهده ما در نیروهای مسلح است و همه توان و تلاش ما باید این باشد که بازدارندگی، دفاع کارآمد، امنیت پایدار، ثبات و آرامش با تمام قوا دنبال بشود و اطمینان خاطر به امنیت سرمایه‌گذاری برای سرمایه‌گذاران داخلی و خارجی داده شود. سرلشکر باقری با اشاره به اجرای عملیات‌های وعده صادق یک و دو گفت: ما در تقابل نظامی با رژیم صهیونیستی و اجرای عملیاتهای وعده‌ی صادق، واقعیت توانمندی‌ها و نقاط قوت و ضعف دشمن و خودمان را بخوبی محک زدیم و توانستیم در کوتاهترین زمان ممکن با دقت برخی اشکالات را برطرف کنیم و اینک قاطعانه و با اطلاع دقیق می‌گویم که وضعیت پدافند هوایی، سطح تولید و توانمندی موشکی، توانمندی پهپادی و کروز ما با عملیات‌ وعده صادق دو و عملیات پنج آبان دشمن قابل مقایسه نیست. وی با محکوم کردن سکوت مرگبار و رفتار دوگانه‌ی نهادهای بین‌المللی به اصطلاح حقوق بشری در قبال جنایات و توحش رژیم صهیونیستی در کشتار بیرحمانه‌ی انسانهای بیگناه، کودکان و زنان و سالمندان غزه اظهار داشت: خباثت و نسل‌کشی انسانهای بیگناه و ویران کردن خانه و کاشانه‌ی مردم در غزه و لبنان توسط رژیم صهیونیستی بعد از عملیات طوفان‌الاقصی، با حمایت قاطع رژیم امریکا،کشورهای اروپایی و در سایه رفتار دوگانه و سکوت ننگین نهادهای بین‌المللی به اصطلاح حقوق بشری صورت گرفت. رئیس ستاد کل نیروهای مسلح رئیس دولت جدید امریکا را فردی خودشیفته و قلدرمآب نامید و عنوان کرد: امروز جهانیان شاهد هستند که او علاوه بر دشمنان، با دوستان و متحدانش هم درگیر شده است. اخیرا هم نامه‌ای برای مقام معظم رهبری نوشت و پاسخ درخور خودش را هم با لحاظ تدابیر و اوامر ایشان دریافت کرد. تدابیر ایشان بر این مبنا بود که ما آغازگر جنگ نیستیم؛ هرگونه تهدید را با تمام قوا پاسخ خواهیم داد؛ به دنبال آرامش در منطقه هستیم؛ در مسئله‌ی هسته‌ای به دنبال سلاح هسته‌ای نیستیم و نیازهای ملت خودمان را در هسته‌ای دنبال می‌کنیم؛ مذاکره مستقیم نخواهیم کرد، اما مذاکره غیرمستقیم ایرادی ندارد؛ شما بدقول‌ترین و بدعهدترین طرف در مذاکرات گذشته بودید و لذا هیچ اعتمادی به شما وجود ندارد. این پاسخ معقول و بسیار حکیمانه به این جهت است که هم مردم کشور ما و هم مردم جهان بدانند که راهبرد جمهوری اسلامی ایران، دفاع از منافع خودش و پیشرفت و حرکت به سمت افق‌های ترسیم شده است. جمهوری اسلامی ایران جنگ طلب نیست، اما قلدری و زورگویی را نمی‌پذیرد و در مقابل آن ایستادگی خواهد کرد. وی تصریح کرد: برنامه‌های 1404 نیروهای مسلح را با استفاده از تجارب و درس‌های سال گذشته و بررسی نقاط ضعف و قوت، با دقت تدوین و ابلاغ کردیم و بر اساس فرمان فرمانده معظم کل قوا موظفیم سرعت ارتقاء قدرت و پیشبرد امور را دو برابر نماییم. رئیس ستاد کل نیروهای مسلح افزود: قبل از همه چیز استعانت از کمک خداوند و توکل و اعتماد به قدرت الهی است که در یکایک اعضای نیروهای مسلح و همه ارکان ما بایستی موج بزند. ما اراده رهبری و اراده نیروهای مسلح را در وعده‌های صادق به دشمن نشان دادیم و این اراده را همچنان حفظ کردیم و ارتقاء دادیم؛ و بگونه‌ای طرح ریزی کرده‌ایم که در صورت لزوم، از هنگام صدور فرمان معظّم‌له، در کمترین زمان ممکن سیل توانمندی‌های ما بر سر دشمن فرود خواهد آمد. پاسخ ما به هرگونه تعرض به حریم و منافع جمهوری اسلامی ایران کوبنده و جبران‌ناپذیر خواهد بود. در پایان سرلشکر باقری بر تقویت توان معیشتی کارکنان نیروهای مسلح و تسریع در تامین مسکن مناسب سازمانی و تملیکی به عنوان مهمترین اولویتهای ستاد کل و سازمان‌های نیروهای مسلح تاکید کرد. انتهای پیام/
3285794,سلامی:برای هر جنگی آماده‌ایم اما شروع کننده جنگ نخواهیم بود,۱۶ فروردين ۱۴۰۴ - ۱۷:۴۳,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,"به گزارش گروه دفاعیخبرگزاری تسنیم، سردار سرلشکر حسین سلامی فرمانده کل سپاه پاسداران انقلاب اسلامی، در جمع فرماندهان و مدیران ستاد فرماندهی کل سپاه ضمن تبریک فرارسیدن سال جدید و بهار طبیعت به همه برادران، همکاران، همرزمان، پاسداران مخلص انقلاب اسلامی، مجاهدان راه خدا و علمای عزیز، برای همگان قبولی طاعات و عبادات در ماه مبارک رمضان را مسئلت نمود. وی با اشاره به تقارن بهار قرآن، (ماه مبارک رمضان) با بهار طبیعت (نوروز)، اظهار داشت: این همزمانی مبارک، نشاط و طراوت معنوی زائدالوصف و دل‌انگیزی را در جامعه ما ایجاد کرده است. فرمانده کل سپاه همچنین از خداوند متعال به واسطه نزول برکات و رحمت الهی بر امت اسلام و به خصوص ملت ایران سپاسگزاری کرد. سردار سلامی با بیان اینکه سال گذشته، سال فرازهای بسیار سنگین، بزرگ و سخت بود، افزود: در این سال، تمامی سپاه کفر در مقابل جبهه اسلام صف‌آرایی کرد و تمام استعداد ممکن خود را به صحنه آورد. فرمانده کل سپاه پاسداران با تأکید بر اینکه رویارویی‌های واقعی و نبردهای بزرگی به وقوع پیوست، تصریح کرد: ماجرا در ذهن دشمن، به تسلیم کشاندن مسلمانان و ساختن تاریخی سرشار از ذلت برای مجاهدان و مؤمنان راه خدا بود. وی با اشاره به شهادت جمعی از فرماندهان سپاه از جمله سردار زاهدی و سردار حاج رحیمی و همراهانشان در تهاجم ناجوانمردانه به کنسولگری ایران در دمشق، خاطرنشان کرد: در ایام پس از این حادثه، در حال تصمیم‌گیری و آمادگی برای آغاز یک نبرد مستقیم با دشمنی بودیم که دنباله‌ای جهانی داشت و برای اولین بار در تاریخ حیات اسلام، چنین نبرد بزرگی در حال تکوین بود. سردار سلامی با تأکید بر اینکه عبور از این مراحل سخت، رهاورد بزرگی محسوب می‌شد، گفت: اتخاذ این تصمیم که به اندازه ساخت یک تاریخ عظمت داشت، در شرایطی صورت گرفت که دشمنان پیش رو و پشت سر، صف آراسته بودند و مدام، حتی در نیمه‌های شب، با پیغام‌های تهدیدآمیز یا توأم با تمنا، سعی در منصرف کردن ایران داشتند و آشکارا اعلام می‌کردند که پشت سر رژیم صهیونیستی ایستاده‌اند و در صورت اقدام ایران، وارد عمل خواهند شد. فرمانده کل سپاه افزود: آنچه ما را در این تصمیم مصمم کرد، توکل، اعتماد به خداوند و وعده‌های او و توسلاتی بود که شخصاً در وجود رهبر عزیز و عظیم‌الشأنمان در آن لحظه‌های سخت دیدم؛ دعاهای ایشان در کنار بارگاه ملکوتی حضرت ثامن الحجج (ع) و عزم ایشان برای انتخاب مسیری مستحکم که روح مقاومت را در پیکره امت اسلام جاری ساخت. وی با بیان اینکه عملیات «وعده صادق» انجام شد و عکس العمل دشمن بسیار خفیف بود، تأکید کرد: این البته پایان ماجرا نبود، بلکه یک نقطه آغاز بود. سردار سلامی به حادثه تلخ و غم‌انگیز 30 اردیبهشت سال گذشته و شهادت رئیس جمهور، وزیر امور خارجه و همراهان ایشان در سانحه سقوط بالگرد اشاره و این حادثه را یک ضایعه دردناک برای نظام جمهوری اسلامی توصیف کرد. فرمانده کل سپاه پاسداران انقلاب اسلامی، با اشاره به عبور جامعه از برخی مقاطع چالش برانگیز و بازگشت آرامش سیاسی، اظهار داشت: البته باز هم با آن نفسهای الهام‌بخش و آرامش آفرین، با آن توکل و آن تدبیر که رهبر عزیزمان اندیشیدند، جامعه دوباره به آرامش سیاسی خود بازگشت و انتخابات برگزار شد، بی آنکه هیچ عارضه‌ای متوجه جامعه ما شود. وی با بیان اینکه ذکر این نکات برای دانستن قدر موهبتهای الهی است، افزود: باید قدر یک موهبت الهی را واقعی بدانیم؛ خداوند نعمت بزرگ ولایت را به این ملت ارزانی داشته است. وی با تشبیه شرایط کنونی به عبور حضرت موسی (ع) از نیل، تصریح کرد: هنر اصلی ولایت، عبور دادن جامعه از همین خروش‌هاست، در حالی که فرعونیان پشت سر و پیش رو هستند. او [ولی فقیه] میگوید: ""کَلّا إِنَّ مَعِیَ رَبّی سَیَهدین"" و خداوند دریا را برای او میشکافد ""فَانفَلَقَ البَحرُ فَکانَ کُلُّ فِرقٍ کَالطَّودِ العَظیم"" و نیل را میشکافد و فرعونیان را در امواج خود غرق میکند. سردار سلامی با تاکید بر اینکه این مفاهیم تنها مربوط به دوران حضرت موسی نیست، گفت: واقعاً ما امروز شاهد این اعجازها در این میدان سخت و نابرابر هستیم. این، بزرگترین رویارویی تاریخ مسلمانان در برابر مشرکان، کفار و منافقان است و ابعاد این رویارویی، همه جبهه‌های مقاومت را گرم نگه داشته و نبرد بی‌وقفه در آنها جریان دارد. وی با اشاره به تحولات پی در پی منطقه، ادامه داد: در شرایطی که نیروی قدس ما همزمان درگیر جبهه‌های یمن، عراق، لبنان و فلسطین بود و انتخابات در کشور برگزار شد، شهید اسماعیل هنیه توسط رژیم صهیونیستی به شهادت رسید و ما را دوباره برای یک انتقام بزرگ مصمم کرد. این ماجراها ادامه داشت تا حوادث غمگین و تلخ انفجار پیجرها و متعاقب آن، شهادت فرماندهان حزب الله و سپس شهادت رهبر معنوی و فرمانده اسطوره‌ای تاریخ اسلام، سید حسن نصرالله، به همراه برادر عزیزمان سردار عباس نیلفروشان رخ داد. فرمانده کل سپاه افزود: در نگاه دشمن، این اقدام تیر خلاصی به مقاومتی بود که توانسته بود در طول یک سال، دشمن را در جبهه شمالی درگیر نگه دارد و با یک جنگ فرسایشی به کمک برادران و خواهرانمان در غزه و فلسطین برود. سردار سلامی با تصریح بر این موضوع که اگر کسی ابعاد آرایش این صحنه را خوب نبیند متوجه عظمت اتفاق رخ داده نمی‌شود، خاطرنشان کرد: یک طرف، آمریکا با تمام ثقل و سنگینی سیاسی، تبلیغی، اقتصادی، روانی و نظامی خود، همراه با اروپا و بسیاری از رژیم‌های منافق، مرتجع و وابسته سیاسی به آمریکا، همه با تمام قدرت میجنگند و در طرف دیگر، مسلمانان قرار دارند. وی با تاکید بر اینکه این جبهه، نابرابرترین نبرد تاریخ پس از عاشوراست، گفت: دشمن با تمام قدرت آمده است تا عزت، کرامت، هویت، اسلام و ولایت را تسلیم و نابود کند، اما نمی‌تواند. داستان غزه شگفت انگیزترین داستان تاریخ است؛ مردمانی در یک باریکه کاملا محاصره شده، بدون آب و غذا، زیر آتش بی‌رحمانه دشمن، قرآن میخوانند، حجاب کامل دارند، شهادتین میگویند و ایستاده‌اند و اذن غلبه به دشمن نمی‌دهند. این نبرد واقعی ایمان در برابر تمام سلاح و تجهیزات مدرن جهان است. فرمانده کل سپاه پاسداران با اشاره به ایستادگی سایر جبهه‌های مقاومت بیان داشت: یمنی‌ها، حزب الله لبنان و مقاومت عراق نیز با همین کیفیت ایستادگی می‌کنند. اینکه تصور کنیم در مقابل این جبهه عظیم و شیطانی، هیچ آسیبی نباید به حزب، فلسطین یا ما برسد، با منطق جنگ سازگار نیست. دشمن با آن همه قدرت بی‌وقفه شبانه روز می‌تازد، این طبیعی است. سردار سلامی با طرح این سوال که چه کسی تسلیم می‌شود؟ گفت: ما با یک دشمن سرخورده و عصبی مواجهیم که نمی‌تواند بر یک قوم بی‌سلاح پیروز شود و روز به روز بر او شکست و نفرت نوشته می‌شود. این اسرائیلی‌ها هیچ آرامش روانی، سیاسی یا اقتصادی ندارند؛ آنها یک صفر در سمت راست عدد یک، یعنی آمریکا، هستند و اگر یک روز ارسال سلاح قطع شود، مثل برگ خزان فرو میریزند. سرلشکر سلامی با اشاره به تقابل اخیر با رژیم صهیونیستی و عملیات «وعده صادق»، این رویارویی را یک «جنگ واقعی» و نبردی برای بقا و تقابل دو موجودیت توصیف کرد. وی با بیان اینکه عملیات «وعده صادق» نشان‌دهنده عظمت اسلام بود، افزود: افتخار این بود که مسلمانان تسلیم نشدند، هرگز تسلیم نشدند. این عملیات یک تصمیم بزرگ بود. سردار سلامی با یادآوری وعده صادق الهی، این اقدام را نمونه‌ای از تحقق آن دانست. فرمانده کل سپاه پاسداران با اشاره به عملیات دشمن علیه برخی تأسیسات ایران، به توان پدافندی رژیم صهیونیستی پرداخت و تصریح کرد: می‌دانیم متراکم‌ترین منطقه پدافندی جهان در طول تاریخ متعلق به رژیم صهیونیستی است. وی با مقایسه این توان با دیگر کشورها افزود: تعداد پدافندها در واحدِ سطح در آمریکا حتی یک دهم اسرائیل هم نیست. آمریکا یک آسمان باز است، ولی اسرائیل یک محیط چگال و پرتراکم، جنگلی از پدافندها در پیشرفته‌ترین شکل خود، شامل سامانه‌های تاد، اَرو، فلاخن داوود، گنبدهای آهنین و ایجیس است که به اشباع در فناوری رسیده‌اند. سردار سلامی با تأکید بر موفقیت عملیات ایران گفت: با وجود این حجم از پدافند، وقتی ما موشک زدیم، 185 موشک به زمین اصابت کرد. وی افزود: دشمن پس از عملیات ما، به سرعت عملیات روانی کرد که ایران دارای آسمان باز است، اما واقعیت نفوذپذیری سامانه‌های خودشان بود. فرمانده کل سپاه با تصریح بر اینکه اراده نظام غالب شد، به وضعیت جبهه مقاومت اشاره کرد و گفت: اگر ما و جبهه مقاومت ضعیف شده بودیم، چرا دشمن در لبنان متوقف شد؟ چرا در غزه تن به آتش بس داد؟ چرا حزب الله همچنان قدرتمند است و فلسطین می‌جنگد؟ یمن علی‌رغم بمباران‌های مکرر، همچنان می‌غرد و حتی آمریکایی‌ها به بی اثر بودن بمباران ها اذعان کرده‌اند. این یک بن‌بست برای دشمن است. وی در خصوص تحولات سوریه و تلاش دشمن برای مرتبط کردن آن به ضعف ایران، اظهار داشت: ما مسئول مستقیم دفاع از سوریه نبودیم، بلکه در لحظات سخت برای از بین بردن فتنه داعش و تکفیر کمک کردیم و موفق بودیم. سردار سلامی با تأکید بر اینکه عوامل مرتبط با نظام سوریه به ایران مربوط نمی‌شود، افزود: بهره برداری ما از آن سرزمین برای حمایت از جبهه مقاومت بود و مرتبط دانستن تحولات به ضعف ما، خطای محاسباتی دشمن است. وی با بیان اینکه دشمن با مفروضات غلط مبنی بر ضعف قدرت بازدارندگی ایران، تلاش دارد ما را بین دو گزینه مواجهه یا پذیرش شرایط دشمن قرار دهد، تأکید کرد: ما سپاه پاسداران انقلاب اسلامی هستیم. موطن ما و زادگاه ما جهاد است. ما را برای نبردهای بزرگ و برای شکست دادن دشمنان بزرگ ساخته‌اند. ما از عاشورا آموخته‌ایم و شاگردان آن مکتبیم، اگرچه عاشورا تکرار نخواهد شد. فرمانده کل سپاه با اشاره به گستردگی و آسیب پذیری دشمن تصریح کرد: دشمن ما روی زمین گسترده است و همه جا در تیررس ماست. رژیم صهیونیستی مانند سفره‌ای پهن مقابل ما است. فرمولهای غلبه بر این دشمن را آموخته‌ایم و آن را در تمام ارکان سلاح و تجهیزات خود وارد کرده‌ایم. نرم افزار و سخت افزار شکست دادن رژیم را، علی‌رغم حمایت مطلق آمریکا، کاملا در اختیار داریم. وی با قاطعیت اعلام کرد: هیچ نگران نیستیم. ما از جنگ ابداً نگران نیستیم. شروع کننده جنگ نخواهیم بود، اما برای هر جنگی آماده‌ایم. عطش جهاد برای دفاع از کیان، هویت و موجودیت، یک حقیقت در نیروهای مسلح و مردم است. برای هر دو وضعیت عملیات روانی یا اقدام نظامی دشمن آماده ایم، اما یک گام در مقابل دشمن عقب نخواهیم نشست. سردار سلامی با تصریح بر این موضوع که به دشمن‌مان دسترسی داریم، بیان کرد: قدرت بزرگی انباشته شده است. اگر دشمن بخواهد دست‌های بسته ما را باز کند تا واقعیت قدرت ما را ببیند، آماده‌ایم. فرمانده کل سپاه، ایران را قدرتی بزرگ با ملت، رهبر، کشور، مکتب، آرمان و قدرت بزرگ توصیف کرد و گفت: ما محاسبات ظاهری و توانمندی های مادی دشمن را میشناسیم، اما در منطق اعتقادی و باطنی، نگاه ما به دشمن همان نگاه قرآنی است که قدرت‌های غیرالهی حتی توان خلق مگسی را ندارند. وی با اشاره به آیات قرآن، بر نقش ایمان و سکینه الهی در پیروزی مؤمنان تأکید کرد و افزود: جامعه ما با تهدید، ایمانش افزوده می‌شود. ما به وعده‌های خدا و نصرتهای الهی اعتماد داریم و ذره‌ای به ظالمان تکیه نخواهیم کرد، چرا که این شرط نصرت الهی است. سردار سلامی وضعیت جبهه مقاومت را رو به رشد و ارتقاء توصیف کرد و گفت: دشمن از برخورد با آن عاجز است. جبهه مقاومت هنوز تمام استعداد خود را به صحنه نیاورده و برای کنترل دامنه نبرد ملاحظه می‌کند. اما اگر قرار باشد دست‌ها باز شود، وسعت و آتش جنگ فراتر از تصور دشمن خواهد بود. فرمانده کل سپاه، در پایان با یادآوری فرمایش اخیر رهبر معظم انقلاب مبنی بر لزوم دو برابر کردن تلاش توسط نیروهای مسلح، تأکید کرد: انشاءالله همه‌مان شبانه روزی کار می‌کنیم، در صحنه هستیم، نگران هیچ چیز نیستیم و مشتاقیم که خدا را با شکست دشمنانمان ملاقات کنیم. انتهای پیام/"
3285499,شهادت نیروهای ایرانی در یمن کذب است,۱۶ فروردين ۱۴۰۴ - ۱۱:۴۹,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش خبرنگار دفاعیخبرگزاری تسنیم، خبر منتشر شده درخصوص شهادت نیروهای ایرانی در یمن صحت ندارد. در پی حملات اخیر آمریکا به مردم مظلوم یمن و نیروهای انصارالله، معمر الاریانی وزیر اطلاع‌رسانی دولت یمن، طی توئیتی مدعی شده که در حمله هوایی آمریکا به مواضع رزمندگان حوثی‌ در روز سه‌شنبه (12 فروردین)، 70 نفر از فرماندهان میدانی برجسته انصارالله و همچنین نیروهایی از سپاه پاسداران جان باخته‌اند اما طی پیگیری‌های خبرنگار تسنیم این موضوع از اساس کذب است و هیچ فرد ایرانی در یمن به شهادت نرسیده است. به گفته شبکه تلویزیونی الیمن این حمله آمریکا در جنوب منطقه ساحلی الفازه در استان الحدیده صورت گرفته است. بنظر می‌رسد این خبر کذب در راستای جنگ روانی و در جهت پیش بردن منطقه به سمت جنگی فراگیر منتشر شده است درحالیکه مسئولین و فرماندهان نظامی جمهوری اسلامی ایران بارها اعلام کرده‌اند که نیروهای انصارالله یمن کاملا مستقل در حال مبارزه با آمریکا و اسرائیل هستند. انتهای پیام/
3285142,فرمانده سپاه درگذشت والده شهید حاج رحیمی را تسلیت گفت,۱۵ فروردين ۱۴۰۴ - ۱۵:۴۹,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,"به گزارش گروه دفاعیخبرگزاری تسنیم، سردار سرلشکر حسین سلامی فرمانده کل سپاه در پی درگذشت والده شهید مدافع حرم سرلشکر محمدهادی حاج رحیمی پیام تسلیتی صادر کرد. متن این پیام به شرح زیر است: بسم الله الرحمن الرحیمانا لله و انا الیه راجعون خانواده محترم شهید پر افتخار مدافع حرم و قدس شریف؛ سردار سرلشکر پاسدار محمد هادی حاج رحیمی سلامٌ علیکم؛ آسمانی شدن بانوی مومنه و گرانمایه ""حاجیه خانم «ملوک امیرخان» والده مکرمه شهید والا مقام مدافع حرم"" سرلشکر پاسدار محمد هادی حاج رحیمی"" مستشار نظامی ارشد ایران در سوریه و شهید عزیز قدس موجب اندوه و تاثر گردید. آن بانوی صالحه با همت والای فاطمی فرزندانی برومند و عاشق خدمت به اسلام و اهل بیت عصمت و طهارت علیهم السلام همانند سردار شهید حاج رحیمی عزیز را در دامان پر مهر و عطوفت خود با زلال قرآن و عترت تربیت نمود که افتخار ایران و ایرانی و پرچم فضائل و عظمت‌های این سرزمین به شمار می رود. بی تردید صلابت و شکیبایی مادران شهدای معزز که فرزندان خویش را در راه رضای پروردگار و سربلندی نظام مقدس جمهوری اسلامی، روانه میدان های تکلیف و تعهد و مبارزه با دشمنان اسلام و مقاومت تمدن ساز منطقه نمودند، در وصف نمی‌گنجد و کلمات قادر به ستودن صبر جمیل این بانوان جلیل القدر نیست. درگذشت این بانوی ماجده و مومنه را به آن خانواده معزز تسلیت عرض نموده و از درگاه حضرت حق تعالی برای او غفران و رحمت واسعه الهی و همنشینی با حضرت فاطمه زهرا سلام الله علیها و سردار عالیقدر مقاومت و برای سوگ دیدگان ارجمند صبر، بردباری و سکینه قلبی توام با ثبات قدم در خیمه ولایت طلب می‌کنم. سرلشکر پاسدار حسین سلامیفرمانده کل سپاه پاسداران انقلاب اسلامی انتهای پیام/"
3285079,بازدید صباحی‌فرد و حاجی‌زاده از منطقه پدافند هوایی جنوب‌شرق,۱۵ فروردين ۱۴۰۴ - ۱۳:۵۳,https://newsmedia.tasnimnews.com/Tasnim/Uploaded/Image/1404/01/15/1404011513523498032517404.jpg,به گزارش گروه دفاعیخبرگزاری تسنیم، امیر علیرضا صباحی فرد فرمانده قرارگاه مشترک پدافند هوایی خاتم الانبیا(ص) و سردار حاجی زاده فرمانده نیروی هوافضای سپاه پاسداران انقلاب اسلامی با حضور در منطقه پدافند هوایی جنوب شرق (شهدای خلیج فارس) ضمن بازدید از اماکن مختلف و یگانهای مستقر در جزایر، توان رزمی و قدرت دفاعی این منطقه را مورد ارزیابی عملیاتی و اطلاعاتی قرار دادند. امیر صباحی فرد در این بازدید اذعان داشت: آرامش و امنیت در حوزه خلیج‌ فارس و جنوب شرق کشور با چشمان تیزبین و غیرت غرور آفرین کارکنان متخصص این منطقه به ارمغان آمده است. وی افزود: ماموریت نیروهای مسلح ایجاد آرامش برای تمام جغرافیای این ملت است و یقینا نیروی پدافند هوایی ارتش چون کوه مقاوم و استوار در مقابل تهدیدات ایستاده و قطعا پاسخ درهم شکننده‌ای به هرگونه گستاخی می‌دهد. فرمانده قرارگاه مشترک پدافند هوایی خاتم الانبیا(ص) گفت: امروز نیروی پدافند هوایی ارتش در اوج آمادگی قرار دارد و حتما دشمنان از این قضیه مطلع هستند و این موضوع موجب شده که دشمنان جرأت هیچ گونه تخطی پیدا نکنند. وی اظهار داشت: یکپارچه بودن و همدلی در بین نیروهای مسلح سبب آرامش خاطر رهبر انقلاب، مردم کشورمان و از طرفی موجب ترس واهمه در دل دشمنان شده است. انتهای پیام/
3284717,سپاه: جبهه مقاومت پایان حیات اشغالگران را رقم خواهد زد,۱۴ فروردين ۱۴۰۴ - ۱۲:۰۷,https://newsmedia.tasnimnews.com/Tasnim/Uploaded/Image/1404/01/14/1404011412071470932514664.jpg,"به گزارش گروه دفاعیخبرگزاری تسنیم، سپاه پاسداران انقلاب اسلامی در بیانیه‌ای با گرامیداشت نخستین سالگرد شهادت پرافتخار سرداران رشید جبهه مقاومت و مدافع حرم سرلشکر پاسدار محمدرضا زاهدی و سرتیپ پاسدار محمد هادی حاجی رحیمی و افسران و مستشاران همراه آنان در جنایت حمله موشکی هواپیماهای رژیم گرگ صفت و نژادپرست صهیونیستی به ساختمان کنسولگری جمهوری اسلامی ایران در دمشق؛ مقاومت ضد استکباری و ضد صهیونیستی را حقیقتی انکارناپذیر و منتهی به پیروزی نهایی دانست. در بخشی از این بیانیه آمده است: پس از عملیات سلحشورانه و تاریخ ساز طوفان الاقصی و شکست راهبردی و ترمیم ناپذیر رژیم غاصب و جنایتکار صهیونیستی؛ باند سفاک و تبهکار صهیونی و حامیان و همراهان آن فراتر از غزه قهرمان و مقتدر دامنه جنایت آفرینی‌های خود را به سوریه و لبنان گسترش داد و در دوشنبه 13 فروردین ماه 1403 هواپیماهای این رژیم جعلی در جنایتی بزرگ و برخلاف قواعد بین المللی ساختمان کنسولگری جمهوری اسلامی ایران در دمشق را مورد هدف حمله موشکی قرار داد و بر اثر این اقدام وحشیانه سرداران رشید مدافع حرم ""سرلشکر پاسدار محمدرضا زاهدی"" و ""سرتیپ پاسدار محمد هادی حاجی رحیمی"" از فرماندهان پیشکسوتان و جانبازان سرافراز دفاع مقدس و مستشاران ارشد نظامی ایران در سوریه و 5 تن از افسران همراه آنان شهیدان ""حسین امان اللهی، سید مهدی جلالتی، محسن صداقت، علی آقا بابایی و سید علی صالحی روزبهانی"" را به شهادت رسانید تا به خیال شوم و شیطانی خود جبهه مقاومت را تضعیف و آرمان آزادی قدس شریف را از پشتوانه حمایت و همراهی ایرانیان در این میدان مقدس محروم سازد. این بیانیه می‌افزاید: برخلاف رویای ابلیس صهیونی، رخدادهای پس از این جنایت و دیگر جنایت‌های رژیم ددمنش صهیونیستی در منطقه مقاومت نتوانست حقیقت پرفروغ پیروزی مقاومت و پایان یافتن افسانه شکست ناپذیری ارتش و سرویس‌های اطلاعاتی صهیونی را خاموش سازد و بنیان‌های متزلزل امنیتی و سیاسی رژیم جعلی را ترمیم کند به گونه‌ای که در نهایت با پذیرش حقارت آمیز آتش بس، برابر عظمت ایمان و اراده پولادین حماس و رزمندگان فلسطین سر تعظیم فرود آورد. این بیانیه در ادامه با اشاره به مجاهدت‌ها و ویژگی‌های درس آموز سرداران و مستشاران شهید ایرانی این جنایت به ویژه شهید محمدرضا زاهدی تصریح کرده است: سرلشکر پاسدار شهید زاهدی انسانی عرشی و آسمانی بود و با فضائل و خصائص اخلاقی و روح ایمان، تقوا و تعهد و شجاعت و درایت در میدان در قامت یک الگوی رهگشا در بین پاسداران انقلاب و مستشاران نظامی ایران در جبهه مقاومت می‌درخشید او طی بیش از چهار دهه پاسداری از حریم انقلاب، نظام و میهن اسلامی در سنگرها و مسئولیت‌های حساس فرماندهی و راهبردی منشأ تولید عزت، قدرت و موفقیت‌های تعیین کننده ای بود که آثار آن برای سالیان طولانی می‌تواند یاری بخش مدافعان امنیت ایران و ایرانی و مجاهدان مومن و رزمندگان جبهه آرمانی آزادی فلسطین و قدس شریف قرار گیرد. این بیانیه در پایان با پاسداشت یاد، نام خاطره، آرمان‌ها و حماسه سازی‌های تاریخی و ماندگار شهیدان جنایت 13 فروردین 1403 رژیم صهیونیستی در دمشق و دیگر شهدای راه مقاومت به ویژه سردار دل‌ها شهید حاج قاسم سلیمانی و نیز رهبران و فرماندهان مقاومت اسلامی لبنان و فلسطین شهیدان سید حسن نصرالله، سید هاشم صفی الدین، اسماعیل هنیه، یحیی سنوار و.... تاکید کرده است: فتنه آفرینی‌های صهیونیستی و آمریکایی در منطقه قادر نخواهد بود حرکت پرشتاب رژیم اشغالگر قدس به سمت زوال و اضمحلال را متوقف سازد و به فضل الهی جبهه مقاومت به ویژه رزمندگان غیور و شجاع فلسطینی که اینک از سرمایه بزرگ حمایت و همگرایی ملت‌ها در اقصی نقاط گیتی از جمله در اروپا و امریکا نیز بهره‌مند شده‌اند؛ سرانجام پایان حیات ننگین اشغالگران فلسطین را رقم خواهند زد و آزادی بیت المقدس قبله اول مسلمین عالم را به خبر اول رسانه‌های جهان تبدیل می سازند. انتهای پیام/"
3284658,مرحله چهارم میزان پیشرفت پروژه‌های بنیاد تعاون ارتش اعلام شد,۱۴ فروردين ۱۴۰۴ - ۱۰:۱۱,https://newsmedia.tasnimnews.com/Tasnim/Uploaded/Image/1404/01/14/1404011410110456732513544.jpg,به گزارش گروه دفاعیخبرگزاری تسنیم، بنیاد تعاون ارتش جمهوری اسلامی ایران مرحله چهارم درصد پیشرفت پروژه‌های مسکن در حال ساخت در شهرهای مختلف کشور را اعلام کرد. همچنین گزارش پیشرفت پروژه‌های مسکن شخصی(طرح کوثر) نیروهای زمینی و هوایی ارتش نیز اعلام شد. کارکنان ارتش جمهوری اسلامی ایران برای کسب اطلاع از میزان پیشرفت پروژه‌ها به پورتال داخلی آجا به آدرس fava.aja.net و سامانه فیش حقوقی به آدرس fish.aja.net مراجعه کنند. انتهای پیام/
3284466,مستند زندگینامه شهید حاج رحیمی پخش می‌شود,۱۳ فروردين ۱۴۰۴ - ۱۲:۵۰,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش خبرنگار دفاعیخبرگزاری تسنیم،‌ مستند ریشه در طوفان که به بررسی زندگی‌نامه سردار شهید محمد هادی حاج رحیمی می‌پردازد همزمان با ایام سالگرد شهادت این شهید از شکبه‌های مختلف سیما پخش می‌شود. این مستند به همت مرکز مستند حقیقت تولید شده و تصاویر ناب و منتشر نشده‌ای از دوران فعالیت سردار حاج رحیمی در جبهه مقاومت و دفاع از حرم اهل بیت را به نمایش می‌گذارد. به گزارش تسنیم، سردار محمدهادی حاج رحیمی از فرماندهان نیروی قدس سپاه بود که 13 فروردین ماه سال گذشته و حین انجام ماموریت مستشاری در سوریه در جریان حمله تروریستی رژیم صهیونیستی به بخش کنوسلی سفارت ایران در دمشق به شهادت رسید.  .  انتهای پیام/
3284456,مراسم سالگرد شهید حاج رحیمی برگزار می‌شود,۱۳ فروردين ۱۴۰۴ - ۱۲:۴۹,https://newsmedia.tasnimnews.com/Tasnim/Uploaded/Image/1404/01/13/1404011312164922932511764.jpg,به گزارش خبرنگار دفاعیخبرگزاری تسنیم، مراسم بزرگداشت اولین سالگرد شهادت سردار محمدهادی حاج رحیمی برگزار می‌شود. این مراسم از ساعت 15 پنجشنبه 21 فرودین ماه در سالن دعای ندبه بهشت زهرا(س) تهران و با حضور جمعی از همرزمان شهید و مسئولان کشوری و لشکری برگزار خواهد شد. به گزارش تسنیم، سردار محمدهادی حاج رحیمی از فرماندهان نیروی قدس سپاه بود که 13 فروردین ماه سال گذشته و حین انجام ماموریت مستشاری در سوریه در جریان حمله تروریستی رژیم صهیونیستی به بخش کنوسلی سفارت ایران در دمشق به شهادت رسید.   انتهای پیام/    
3284410,نمایش دستاوردهای دفاعی ایران در نمایشگاه دفاع و امنیت برزیل,۱۳ فروردين ۱۴۰۴ - ۱۰:۲۵,https://newsmedia.tasnimnews.com/Tasnim/Uploaded/Image/1404/01/13/1404011310213539232511524.jpg,به گزارش خبرنگار دفاعیخبرگزاری تسنیم، برای نخستین مرتبه دستاوردهای دفاعی جمهوری اسلامی ایران در نمایشگاه دفاعی 2025 برزیل به نمایش درآمد. یازدهمین دوره نمایشگاه دفاع و امنیت برزیل LAAD 2025 با حضور 41 کشور و 360 شرکت و حضور 120 هیئت بین المللی فعالیت خود را آغاز کرد. این نمایشگاه مهمترین نمایشگاه صنعت دفاعی در نیمکره جنوبی آمریکای لاتین است و وزارت دفاع کشورمان نیز با حضور در این نمایشگاه آخرین دستاوردهای خود در حوزه‌های مختلف دفاعی را به نمایش گذاشت.  انتهای پیام/
3284298,سفید بازی منافقین,۱۲ فروردين ۱۴۰۴ - ۱۷:۴۰,https://newsmedia.tasnimnews.com/Tasnim/Uploaded/Image/1402/03/22/1402032210002578727755414.jpg,به گزارش گروه سیاسیخبرگزاری تسنیم،‌ منافقین در سالهای اخیر تلاش کرده اند تا با استفاده از  عناوین حقوق بشری، حقوق زنان و... و با بکارگیری رسانه های خود، به سفیدشویی از سابقه این گروهک تروریستی بپردازند. این تلاش در جهت اثرگذاری برروی افکارعمومی خصوصاً در نسل جوان صورت می‌گیرد که شاید به لحاظ تاریخی کمتر از اقدامات تروریستی روشن و صریح منافقین اطلاع دارند.این درحالیست که کارنامه سیاه این گروهک مملو از ترور و‌ کشتار در ایران در طول چنددهه گذشته است که از شکنجه و ارعاب تا ترور مسئولان، دانشمندان و حتی مردم عادی در داخل کشور را شامل می‌شود و منافقین نیز نه تنها هیچگاه دست از این رویه تروریستی برنداشتند، بلکه هنوز هم یکی از بازیگران اصلی در مقابله دشمنان در کشتار و تحریم علیه ایران هستند و بانیان و نقش‌آفرینان این روند تروریستی را نیز هیچگاه تحویل دادگاه‌های بین المللی نداده‌اند.  .  با این تفاسیر، اگرچه سرکردگان این گروهک تروریستی تلاش می کند گذشته خود را مخفی کنند اما هیچ تغییری در اهداف خود نداده و هر جا که بتوانند و دستشان برسد، علیه کشور و مردم دست به جنایت و اقدامات تروریستی میزنند. به نظر می‌رسد شعار های حقوق بشری و ادعای دفاع از حقوق زنان و‌ دلسوزی نمایشی این تروریست ها برای مردم ایران نیز دروغی بزرگ با هدف فریب مردم و البته جلب حمایت های خارجی باشد. انتهای پیام/
3283977,پیدایش امید در دل مستضعفان از دستاوردهای سترگ جمهوری اسلامی,۱۱ فروردين ۱۴۰۴ - ۲۰:۵۹,https://newsmedia.tasnimnews.com/Tasnim/Uploaded/Image/1403/01/14/1403011409340992729722454.png,"به گزارش گروه دفاعیخبرگزاری تسنیم، سپاه پاسداران انقلاب اسلامی در بیانیه‌ای با گرامی‌داشت 12 فروردین ""روز جمهوری اسلامی""، ملت ایران را پرچمدار سلطه گریزی، ظلم ستیزی، عدالت‌خواهی و معنویت در عصر جاهلیت مدرن و گشایشگر افق‌های نویدبخش برای آینده بشریت دانست.در بخشی از این بیانیه آمده است: ملت عظیم‌الشأن ایران اسلامی در 11 و 12 فروردین ماه سال 1358 تنها پس از 50 روز از جشن غلبه بر طاغوت پهلوی و نظام مستبد و وابسته شاهنشاهی با رای بیش از 98 درصدی خود در یک همه پرسی تاریخی شگفت‌انگیز نظام مقدس جمهوری اسلامی را انتخاب کردند؛ نظامی که به رغم 47 سال توطئه‌ها و فتنه آفرینی‌های آمریکا و بلوک سلطه و صهیونیسم بین الملل و دیگر زخم خورده‌های از انقلاب و اراده ایرانیان تحت هدایت‌های حکیمانه ولی فقیه و رهبر معظم انقلاب و بصیرت هوشمندی و استقامت تمام عیار مردم برابر جبهه دشمن راست قامت و پویا به پیش می‌رود و جایگاه تعیین کننده و تاثیرگذار خود در عرصه منطقه‌ای و فرامنطقه‌ای را به رخ جهانیان کشیده است و گفتمان منحصر به فرد و الهام بخش ساطع شده از این سرزمین را عامل حرکت بیداری جهانی و جنبش‌های حق طلبانه آزادی‌خواهانه و سلطه ستیزانه در سراسر عالم قرار داده است.این بیانیه می‌افزاید: در حقیقت با پیروزی انقلاب اسلامی و آغاز عصر امام خمینی (ره) بلوک جدیدی از قدرت در جهان معاصر سر برآورد که هم اکنون بنیان‌های مستحکم آن ناتوانی‌های امریکا در حکمفرمایی بر عالم را به رخ کشیده است.این بیانیه اهتمام نسبت به تبیین هوشمندانه و هنرمندانه دستاوردهای افتخارآمیز انقلاب و نظام اسلامی را برای دستگاه‌ها و نیز اصحاب رسانه یک رسالت تاریخی و فریضه شرعی توصیف و تصریح کرده است: نظام سازی مبتنی بر تعالیم اسلام ناب محمدی (ص)؛ مردم سالاری دینی و حکمرانی بر اساس اراده مردم؛ نهادینه شدن استقلال و آزادی اسلامی و استکبار ستیزی در کشور؛ عزت ملی و رفع تحقیر ناشی از سلطه بیگانگان و وابستگی رژیم شاهنشاهی؛ افزایش آگاهی‌های سیاسی مردم؛ ایجاد انقلاب علمی و رشد و توسعه علم و فناوری در عرصه‌های گوناگون راهبردی به ویژه در حوزه دفاعی و بازدارندگی؛ شکل‌گیری هویت ایرانی اسلامی؛ گسترش امید و نشاط و وحدت و یکپارچگی ملی؛ شکوفایی روحیه خودباوری و خود اتکایی و ظهور استعدادهای انسانی و تاریخ ساز در دفاع مقدس و میدان‌های مجاهدت و حماسه‌سازی‌های پس از آن در فهرست دستاوردهای داخلی انقلاب و نظام مقدس جمهوری اسلامی جایگاه ویژه‌ای دارند.این بیانیه در تبیین برخی دستاوردهای خارجی و بین المللی جمهوری اسلامی تاکید کرده است: صعود شکوهمندانه ایران به جایگاه ممتاز منطقه‌ای و تاثیرگذاری در شکل‌گیری بیداری و مقاومت اسلامی؛ شکسته شدن هیبت استکبار و پدیداری جرات مقابله با قدرت‌های مستکبر دنیا در جوامع و ملل دیگر؛ در هم شکستن خط کشی سلطه‌گر و سلطه پذیر؛ رونق دین و دینداری در دنیا و طنین انداز شدن سخن از عدالت و مظلومیت در کرسی‌های عظیم جهانی و پیدایش امید در دل مظلومان و مستضعفان از جمله دستاوردهای سترگ جمهوری اسلامی در مقیاس فراملی بین‌المللی است که نباید اجازه داد در پس تبلیغات رسانه‌ای و عملیات روانی اغواگر دشمن در جنگ شناختی به محاق فراموشی و کوچک نمایی سپرده شود.در ادامه این بیانیه اعتراف دشمنان قسم خورده انقلاب اسلامی به توانمندی‌ها، برتری‌ها و موقعیت راهبردی ایران اسلامی در سطح منطقه و نقش آفرینی‌های موثر آن در رفع چالش‌های پیرامونی را از واقعیت‌های انکارناپذیر دوران معاصر قلمداد و افزوده شده است: تردیدی نیست این جایگاه ممتاز و پرفروغ ره آورد استقرار نظام مترقی مبتنی بر ""ولایت فقیه""  و ""مردم سالاری دینی"" و حضور مردم آگاه و بصیر ایران در صحنه‌ها و مقاطع حساس و سرنوشت ساز است که پرچمدار سلطه گریزی، ظلم ستیزی و عدالت‌خواهی و معنویت در عصر جاهلیت مدرن بوده و افق‌های نویدبخشی را فراروی آینده بشریت گشوده است؛ آینده که در آن ملت‌ها از ذلت اسارت قدرت‌های ظالم و مستکبر رهایی یافته و طعم گوارای زندگی و آسایش در سایه تعالیم الهی را خواهند چشید.این بیانیه حضور پرشور و باشکوه ملت ایران در راهپیمایی روز جهانی قدس در سراسر کشور در اوج فشار اقتصادی و فضاسازی‌های جریان نفوذ و نفاق را پرده برداری جدید از قدرت نرم و سرمایه اجتماعی عظیم جمهوری اسلامی در پیگیری آرمان انقلاب در دفاع از ملت فلسطین و آزاری قدس شریف  و پاسخی مقتدر به تبلیغات مسموم دشمن در القای یس و ناامیدی در جامعه توصیف و تاکید کرده است:راهپیمایی  روز جهانی قدس نشان داد یکه تازی آمریکای لات منش و قلدر رو به افول است و جنگ ترکیبی صهیونیست‌ها و مرجفون زمانه نیز به شکست انجامیده است و سردمداران سلطه بیش از هر دوره تاریخی دیگر بایستی از تحمیل اراده مجاهدین مومن و فرزندان مقاومت اسلامی در قبال خود در هراس و وحشت باشند.این بیانیه حقایق  و واقعیت‌های موجود در صحنه بین‌المللی که دلالت بر آماده شدن جهان برای تحولات عظیم‌تر دارد را فراتر از محاسبات مادی نیازمند تامل و ژرف‌اندیشی قلمداد و تصریح کرده است: آنچه ورای فضاسازی‌های مجعول رسانه‌ای سلطه قابل فهم است و برانگیختگی جهانی مقاومت و معنویت از افریقا و آمریکای لاتین و برخی کشورهای شرق آسیا تا دانشگاه‌های ممتاز امریکا و شهرهای بزرگ اروپا بر آن صحه می‌گذارد، هزینه‌های بسیار سنگینی است که جبهه باطل طی 47 سال اخیر از جبهه حق با پرچمداری جمهوری اسلامی ایران متحمل شده است و ذات ناپاک امریکا و سگ هار منطقه‌ای او رژیم صهیونیستی و باطن ضد بشری تمدن غرب وحشی را برملا ساخته است.این بیانیه با تاکید بر اهمیت صیانت از مواریث تاریخ ساز و معجزه گون حضرت امام خمینی (ره) به ویژه اصل "" ولایت فقیه"" و ""وحدت ملی"" ، ""انسجام اجتماعی"" را از الزامات عبور از شرایط خطیر امروز قلمداد و تصریح کرده است: انسجام اجتماعی به عنوان عظیم‌ترین و قدرتمندترین سرمایه ایران اسلامی، همچون دژی مستحکم، ملت را برابر تهدیدات خارجی و فتنه‌های داخلی مصون می‌ سازد  و زمینه‌ مشارکت همگانی بویژه نسل پویا و جوان کشور در مسیر توسعه و پیشرفت ملی را مهیا می کند ؛ این در حالی است که «شکاف‌های اجتماعی»، بستر را برای نفوذ دشمنان و تضعیف بنیان‌های اقتدار ملی فراهم می‌آورد ، بر این اساس ضروری است ارکان جامعه، از حاکمیت و دولت تا نخبگان، رسانه‌ها، نهادهای مدنی و شخصیت‌های دارای مرجعیت اجتماعی و آحاد مردم، به نقش خود در این عرصه راهبردی عمل کنند.این بیانیه در پایان با پاسداشت یاد، نام، خاطره و آرمان های بلند و تمدنی حضرت امام خمینی (ره) و شهیدان تاریخ ساز انقلاب اسلامی، دفاع مقدس، جبهه مقاومت و شهدای عرصه امنیت کشور؛ تداوم حرکت تکاملی انقلاب و پیش روندگی نظام جمهوری اسلامی در دنیای پرتلاطم امروز را مرهون هدایت‌های حکیمانه، دوراندیشانه و پیامبرگونه مقام عظمای ولایت و رهبری حضرت امام خامنه‌ای (مدظله العالی) و هوشمندی و هوشیاری ملت ایران قلمداد و با بر حذر داشتن دشمنان از هرگونه خطای محاسباتی و خیال شوم علیه این سرزمین تاکید کرده است: در شرایطی که به تدبیر رهبر عظیم الشان انقلاب اسلامی سال 1404 سال «سرمایه‌گذاری برای تولید» نامگذاری شده است بر آحاد ملت و مسئولان در دستگاههای مختلف کشور فرض است با فراهم سازی بستر ها و الزامات حرکت عمومی و ملی برای ریل گذاری این مسیر مبارک، فراتر از نگاه های تشریفاتی و شعاری در عمل شاهد تحقق منویات و مطالبات معظم له  و به تبع آن رشد اقتصادی و بهبود معیشت و رفاه اجتماعی بوده تا به فضل الهی استحکام درونی کشور و فزایندگی محبوبیت نظام و قابلیت‌های الگوبخشی ایرانیان به سایر ملت‌ها تقویت و جبهه دشمنان همچنان مبهوت و مقهور عظمت ایران عزیز و مقتدر شوند. انتهای پیام/"
3283972,توقیف دو نفتکش در خلیج فارس توسط نیروی دریایی سپاه,۱۱ فروردين ۱۴۰۴ - ۲۰:۳۴,https://newsmedia.tasnimnews.com/Tasnim/Uploaded/Image/1403/01/14/1403011409242259829722024.jpg,"به گزارشخبرگزاری تسنیمبه نقل از روابط عمومی منطقه دوم دریایی سپاه، صبح امروز طی یک عملیات دریایی، دو نفتکش خارجی با نام های ""استار1""  و ""وینتگ"" از سرشبکه های قاچاق سوخت در آب‌های میانی خلیج فارس توقیف شدند.این دو نفتکش با 25 خدمه  در آب‌های میانی خلیج فارس بصورت سازماندهی شده اقدام به قاچاق سوخت می نمودند که در مجموع حامل بیش از سه میلیون لیتر سوخت قاچاق گازوئیل هستند.این نفتکش ها با رصد اطلاعاتی رزمندگان منطقه دوم دریایی امام حسن مجتبی (علیه السلام) بوشهر شناسایی و اکنون با حکم مرجع قضایی و به منظور تخلیه سوخت قاچاق در حال انتقال به اسکله نفتی بوشهر به منظور ضبط و تخلیه سوخت می باشند. انتهای پیام/"
3283901,ارتش: دشمن تعرضی انجام دهد پاسخ پشیمان کننده دریافت می‌کند,۱۱ فروردين ۱۴۰۴ - ۱۶:۵۸,https://newsmedia.tasnimnews.com/Tasnim/Uploaded/Image/1400/12/08/1400120812033412124870744.jpg,به گزارش گروه دفاعیخبرگزاری تسنیم،‌ ارتش جمهوری اسلامی ایران، بمناسبت 12 فروردین «روز جمهوری اسلامی ایران»، بیانیه ای صادر کرد.متن این بیانیه بدین شرح است:بسم‌الله الرحمن الرحیم دوازدهم فروردین‌ماه 1358 روزی حماسی و سرنوشت‌ساز در تاریخ پر افتخار کشورمان تلقی می‏شود. در این روز سرنوشت ساز بیش از 98 درصد مردم ایران، حمایت خود از نظام اسلامی که واجد «اسلامیت» و «جمهوریت» است را اعلام نمودند. جمهوری اسلامی الگویی نوین مبتنی بر ارزش های اسلامی است که با ساقط نمودن استبداد داخلی و قطع دست چپاول گر استعمار خارجی و نهادینه سازی مقاومت و ایستادگی در برابر دشمنان ایران، استقلال و آزادی را برای مردم ایران فراهم نموده است. امروز و در آستانه چهل و ششمین سالگرد انتخاب الهی ملت بزرگ ایران و روز «جمهوری اسلامی»، نظام جمهوری اسلامی به شجره طیبه تنومندی تبدیل شده که الهام بخش همه ملت های آزاده و آزادیخواهان جهان است. ارتش جمهوری اسلامی ایران ضمن تبریک عید سعید فطر و گرامیداشت روز جمهوری اسلامی، اعلام می‏دارد که فرزندان غیور ملت ایران در ارتش، با استعانت از الطاف الهی، عنایت ولی‌عصر و برخورداری از فرماندهی فرمانده معظم کل قوا (مدظله‌العالی) برای دفاع از منافع و امنیت ملت و نظام جمهوری اسلامی ایران آماده فداکاری است و اگر دشمنان دچار خطای راهبردی شده و تعرضی نسبت به سرزمین ایران اسلامی نمایند، پاسخ سخت و پشیمان کننده دریافت خواهند نمود. انتهای پیام/  
3283869,هشدار سردار حاجی زاده به آمریکایی‌ها,۱۱ فروردين ۱۴۰۴ - ۱۶:۰۸,https://newsmedia.tasnimnews.com/Tasnim/Uploaded/Image/1403/04/11/1403041120381598830455254.jpg,به گزارش گروه دفاعیخبرگزاری تسنیم، سردار امیر علی حاجی زاده فرمانده نیروی هوافضای سپاه پاسداران انقلاب اسلامی در حاشیه نماز عید فطر تهران در واکنش به تهدیدات اخیر آمریکایی‌ها گفت:آمریکایی‌ها در منطقه حداقل در اطراف ایران 10 پایگاه دارند که بالغ بر 50 هزار نفر نیرو دارد. این به معنای نشستن آنها در اتاق شیشه ای است. وی خاطرنشان کرد: کسی که در اتاق شیشه ای می نشیند سمت کسی سنگ پرانی نمی کند. به گزارش تسنیم، ترامپ در گفتگو با شبکه آمریکایی NBC با لحن هشدارآمیز مدعی شد که اگر ایران به سمت توافق حرکت نکند، با پاسخ بی‌مانند نظامی روبرو خواهد شد. درهمین راستا وزارت امور خارجه نیز صبح امروز با فراخواندن سفیر سوئیس در تهران به عنوان حافظ منافع آمریکا در ایران یادداشت رسمی هشدار ایران در قبال هرگونه شرارت و عزم جمهوری اسلامی ایران برای واکنش قاطع و فوری به هر تهدیدی را به وی ابلاغ کرد. انتهای پیام/
3282551,وزیر دفاع: پاسخ قاطعی به ماجراجویی دشمنان می‌دهیم,۰۸ فروردين ۱۴۰۴ - ۱۵:۰۲,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش حوزه دفاعیخبرگزاری تسنیم، امیر سرتیپ نصیرزاده وزیر دفاع و پشتیبانی نیروهای مسلح در راهپیمایی روز قدس با بیان اینکه حضور مردم در راهپیمایی امروز چشمگیر و افتخارآمیز است، گفت: حضور مردم نشان می‌دهد که مردم به محور مقاومت و فلسطین اهمیت می‌دهند و از سیاست‌های جمهوری اسلامی ایران پشتیبانی می‌کنند و این حضور نشان از اتحاد و اقتدار جمهوری اسلامی ایران است.  وی با بیان اینکه حضور مردم نشان می‌دهد سیاست‌های ما و راه مقاومت درست است، تصریح کرد: راه مقاومت قطعاً به پیروزی منتهی خواهد شد. وزیر دفاع ادامه داد: پیام به دشمنان این است که ماجراجویی نکنند چون پاسخ قاطع دریافت خواهند کرد. امیر نصیرزاده با اشاره حضور چشمگیر نوجوانان و جوانان گفت: این حضور بیانگر این است که محور مقاومت و اندیشه مقاومت تا ظهور امام زمان(عج)و تا نابودی ظالم ادامه دارد. انتهای پیام/
3282476,مقدم‌فر: آمریکا خطا کند با پاسخ‌های شگفت‌انگیزی مواجه می‌شود,۰۸ فروردين ۱۴۰۴ - ۱۴:۱۲,https://newsmedia.tasnimnews.com/Tasnim/Uploaded/Image/1404/01/08/1404010814444977332484354.jpg,"به  گزارشخبرگزاری تسنیماز زاهدان، حمیدرضا مقدم‌فر مشاور فرمانده کل سپاه که به عنوان سخنران راهپیمایی روز قدس در زاهدان حضور داشت، با بیان اینکه طوفان‌الاقصی مولود مبارک روز قدس بود، اظهار داشت: امام خمینی(ره) با تعبیه مناسبت روز قدس در تقویم جهان اسلام در صدد بود تا مسئله فلسطین را به عنوان مسئله اصلی جهان اسلام در کانون توجهات ملل مسلمان و آزادی‌خواه جهان بنشاند. وی افزود: امروز پس از 46 سال از اولین راهپیمایی روز قدس پس از پیروزی انقلاب اسلامی در سال 1358 مشاهده می‌شود که این ابتکار امام بزرگوار ما به نتیجه رسیده است و فلسطین نه تنها به عنوان اصلی‌ترین مسئله دنیای اسلام بلکه به عنوان یکی از مهم‌ترین مسائل بین‌الملل در کانون توجهات ملت‌ها قرار گرفته است. مشاور فرمانده کل سپاه خاطرنشان کرد: عملیات طوفان الاقصی و آشکار شدن چهره خون آشام رژیم صهیونیستی باعث شد بسیاری از ملت‌ها خصوصاً جوانان و نخبگان در کشورهای مختلف به ویژه کشورهای غربیدر طرف درست تاریخ بایستندو نه تنها با محکوم کردن جنایات رژیم سفاک و کودک‌کش اسرائیل، از مظلومان فلسطین دفاع کنند بلکهبرای آن هزینه بپردازند؛ این در حالی بود که آمریکا و متحدانش در منطقه در صدد به ثمر رساندن تلاش‌هایی بودند تا مسئله فلسطین را از حافظه تاریخی ملت‌ها حذف کنند و به فراموشی بسپارند و با اجرای طرح‌هایی همچون طرح ابراهیم سازش با رژیم صهیونیستی و پذیرش هویت وجودی‌اش را جایگزین مقاومت و نفی موجودیت جعلی آن رژیم کنند. مقدم فر با اشاره به اینکه ""امروز برخی در لباس دوست و خیرخواهی و برخی از سر غرض‌ورزی و فرو نشاندن کینه‌های خود نسبت به مقاومت، سخن از هزینه فایده عملیات طوفان ‌الاقصی می‌گویند""، تاکید کرد: درست است که این ایستادگی برای مقاومت هزینه داشت اما آنها نمی‌گویند اگر این عملیات شکوهمند انجام نمی‌شد آیا ملت فلسطین قادر بود هزینه‌های گزاف به رسمیت شناخته شدن اسرائیل و معامله با اصل وجودی خود را بپردازد یا نه؟ وی ادامه داد: اسنادی که از ارتش اسرائیل افشا شده است و برخی از اسناد دیگر حکایت از آن دارد که آن رژیم خبیث عزم خود را برای ضربه زدن به ارکان مقاومت جزم کرده بود و همین اقدامات جنایت‌کارانه را قرار بود بدون پرداخت کمترین هزینه انجام دهد یعنی حذف حماس و حذف حزب‌الله لبنان و ترور چهره‌های مؤثر جبهه مقاومت؛ اما عملیات پیش دستانه طوفان‌الاقصی باعث شد اسرائیل قبل از شروع اقدامات جنایتکارانه خود هزینه‌های هنگفتی بابت آن بپردازد. این استاد دانشگاه با تاکید بر اینکه""روز قدس امسال روزی است که باید با فریاد رسا از اقدامات جبهه مقاومت حمایت کردو آن را حق ذاتی ملتی دانست که به ناحق موجودیتش در معرض تهدید سردمداران صهیونیست و سران آمریکا استکبار و سلطه جهانی و کشورهای غربی قرار گرفته است""، گفت: روز قدس امسال روز اعلام و تبیینشکست اسرائیلاست. روزی است که باید اسرائیل را به عنوان طرف شکست خورده صحنه رویارویی با جبهه مقاومت معرفی کرد؛ به چند دلیل: مقدم‌فر در بخش دیگری از سخنانش با اشاره به اینکه «هویت بخشی و عینیت بخشی به پدیده مبارک امت اسلامی» یکی از کارکردهای مهم روز جهانی قدس است، گفت: جمهوری اسلامی به عنوان یکی از معدود‌ترین نظام‌های سیاسی با محوریت مکتب تشیع با ابتکار تعبیه روز جهانی قدس و حمایت صادقانه از گروه‌های مقاومت با پرهیز از هرگونه اعمال گرایشات مذهبی صداقت خود در حمایت از فلسطین وصیانت از «وحدت اسلامی» به عنوان مهم‌ترین پیش‌نیاز تشکیل و تقویت «امت اسلامی»را نشان داده است. وی خاطرنشان کرد: جمهوری اسلامی تنها نظام سیاسی است که آشکارا اعلام کرده است از مقاومت بدون هر گونه چشمداشتی دفاع می‌کند و با نفی ایده گروه‌های نیابتی، خود را حافظ عزت، کرامت و شرافت همه ارکان و اجزای مقاومت علی رغم گرایشات مذهبی آنان می‌داند و در این راه حاضر شده است هزینه‌های آن را هم بپردازد تا جایی که بهترین فرزندان خود، همچون حاج قاسم سلیمانی‌ها را در لباس شهادت در آغوش بگیرد و آنان را نه فقط به عنوان قهرمان ملی بلکه به عنوان قهرمان امت اسلامی معرفی کند. این کارشناس مسائل راهبردی مهمترین رسالت و پیام راهپیمایان در روز جهانی قدس را اعلام ماندگاری و قدرت مقاومت عنوان کرد و با اشاره به صداقت و استقامت جمهوری اسلامی در حمایت از همه مظلومان و مسلمانان، چه شیعه و چه سنی، گفت: جمهوری اسلامی ایران خیمه و حرم مبارزه با اشغالگران ‌و حمایت از مظلومان و مسلمانان از هر مذهبی، در دنیاست؛ هر تیری که به نام‌های گوناگون و بهانه‌های گوناگون، اعم از جانبداری از یک مذهب(از آن به ظاهر شیعه‌گری انگلیسی مآب گرفته تا آن به ظاهر سنی وابسته به آمریکا) یا مقابله با مذهب و آئین دیگر شلیک می‌شود، هر کلامی که ریاکارانه علیه انقلاب اسلامی و جمهوری اسلامی گفته می‌شود، در واقع همان حکم جانبداری از دشمنان اسلام و مسلمین را دارد. جمهوری اسلامی حرم و خیمه‌ای است که برای مقابله با مستکبران و ظالمان و دشمنان اسلام و انسانیت باید برافراشته و پابرجا و مستحکم بماند و پیش برود. مقدم‌فر تاکید کرد: مقابله با جمهوری اسلامی یا تضعیف آن، به هر عنوان ریاکارانه‌ای که باشد، تکمیل پازل صهیونیستهاست و‌ حمایت کلان از جمهوری اسلامی و در عین حال، تلاش همه جانبه برای رفع اشکالات و کاستی‌های اجراییات کشور، نشانه‌ای از صداقت در حمایت از مسلمانان و مظلومان در منطقه و‌ جهان است. وی در بخش دیگری از سخنان خود در واکنش به تهدیدات آمریکایی‌ها گفت: آمریکا اگر می‌توانست با حمله نظامی به اهداف خود در ایران برسد، بیش از 45 سال، این همه تاکتیک و راهبرد نرم و شناختی علیه ایران مصرف نمی‌کرد؛ ایران همواره در مقابل کمترین احتمال تهدید هم آماده است، اما آنچه آمریکا امروز با معتبر نشان دادن رسانه‌ای تهدیداتش در پیش گرفته، بیش از هر چیز یک عملیات روانی برای ترساندن مرددین و پیروزی بدون جنگ است. مشاور فرمانده کل سپاه با تاکید بر اینکه «رمز اصلی مقابله با آمریکا، وحدت در داخل و ایستادگی بر سر اصول و خط قرمزهاست»، تاکید کرد: اگر این دو امر تامین شد، هیچ قدرت نظامی قادر به شکستن این ملت نیست، اما اگر این وحدت توسط خناسان و مرددان و بزدلان آسیب ببیند، همه اسلام و انسانیت ضرر خواهد دید. مقدم‌فر در پایان خاطرنشان کرد: آمریکا و تصمیم‌گیرانش می‌دانند که هر اقدامی علیه ایران پا گذاشتن در دالان تاریکی است که هیچ تصوری از ادامه آن نمی‌توانند داشته باشند؛ هر دستی که برای تعدی به ایران دراز شود، بداند که شگفتی‌های بی‌سابقه‌ای را در تجربه خواهد کرد که تصورش را هم از پیش نمی‌کرده است. آمریکایی‌ها هم این را می‌دانند و به همین دلیل فعلاً حتی تهدیدات نظامیشان را بیشتر با هدف دستاورد غیرنظامی و عملیات شناختی ساماندهی کرده‌اند؛ این وضعیت هوشیاری دوچندانی را توسط نخبگان فرهنگی، رسانه‌ای، اجتماعی و سیاسی طلب می‌کند. انتهای پیام/"
3282417,شمخانی به تسنیم: پاسخ نامه ترامپ «خویشتندارانه» است,۰۸ فروردين ۱۴۰۴ - ۱۳:۱۴,https://newsmedia.tasnimnews.com/Tasnim/Uploaded/Image/1404/01/08/1404010813114490032479664.jpg,علی شمخانی دبیر سابق شورای عالی امنیت ملی کشور در گفتگو با خبرنگار سیاسیخبرگزاری تسنیمدرباره تهدیدات و عملیات روانی‌های اخیر آمریکا درباره ایران و همچنین اخباری که مبنی بر انتقال برخی تجهیزات نظامی به منطقه مخابره می‌شود، گفت: آمریکا از ابتدای انقلاب اسلامی تاکنون یک بسته‌ی ترکیبی علیه ایران به کار گرفته که شامل تهدید نظامی، عملیات روانی، مداخله در امور داخلی ایران، بسیج به اصطلاح متحدانش علیه ایران و … است و این بسته، ترکیب جدیدی نیست.  وی افزود: ما با این ترکیب آمریکاییها که بیش از 45 سال علیه ایران سابقه دارد ناآشنا نیستیم. دبیر سابق شورای عالی امنیت ملی در پاسخ به تهدیدات آمریکاییها گفت کهما هر تهدیدی را جدی می‌گیریم اما نه برای تسلیم؛ بلکه برای مقابله با آن. ملت ایران هیچگاه تسلیم را نپذیرفته و نخواهد پذیرفت و معتقدیم که آمریکا هیچ راهی غیر از پیگیری یک منطق عادلانه در گفتگو با ایران ندارد. آقای شمخانی درباره پاسخ ایران به نامه ترامپ که روز گذشته ارسال شده است هم گفت که این پاسخ توسط دستگاه‌های مختلف ذیربط کشور تهیه شد؛ پاسخی که ایران در این نامه داده «خویشتندارانه» است. وی افزود: این پاسخ از طریق کانال عمانی به آمریکاییها ارسال شد؛ در حالیکه آمریکا کانال دیگری مدنظر داشتند اما ایران ترجیح داد که از طریق عمان پاسخ خود را ارسال کند. دبیر سابق شورای عالی امنیت ملی درباره محتوای پاسخ هم گفت که ایران همواره گفتگوهای غیرمستقیم با آمریکاییها داشته است، لذا در این نامه گفته شده است که ایران برای گفتگوهای غیرمستقیم آمادگی دارد و در صورتی که گفتگوها از موضع برابر باشد، آمادگی وجود دارد که گام‌های بعدی برای گفتگو نیز برداشته شود. انتهای پیام/
3281858,بیانیه ارتش: همه ملت‌ها و آزادگان جهان صدای فلسطین باشند,۰۷ فروردين ۱۴۰۴ - ۱۲:۴۷,https://newsmedia.tasnimnews.com/Tasnim/Uploaded/Image/139212161011127222282674.jpg,به گزارش گروه سیاسیخبرگزاری تسنیم، در آستانه‌ آخرین جمعه ماه مبارک رمضان و روز جهانی قدس، ارتش جمهوری اسلامی ایران بیانیه‌ای صادر کرد که متن آن به این شرح است: بسم الله الرحمن الرحیم «فَاسْتَقِمْ کَما أُمِرْتَ وَ مَنْ تابَ مَعَکَ وَ لا تَطْغَوْا إِنَّهُ بِما تَعْمَلُونَ بَصیرٌ» هود -112 آخرین جمعه ماه مبارک رمضان و روز جهانی و باشکوه قدس که یکی از یادگاران ماندگار معمار کبیر انقلاب اسلامی است، بیانگر دوراندیشی و وسعت افق دید بنیانگذار کبیر انقلاب اسلامی حضرت امام خمینی (ره) در تعیین این روز بوده و دعوتی است به اتحاد جوامع و کشورهای اسلامی در برابر تعدی‌ رژیم اشغالگر، متجاوز، شرور و کودک‌کش صهیونیستی. در طول حیات سراسر شرارت شجره خبیث صهیونی، کشورهای غربی که ادعایشان در دفاع از حقوق بشر گوش جهانیان را پر کرده، همواره از جنایات و ظلم این رژیم غاصب حمایت و پشتیبانی نموده‌اند؛ ده‌ها سال از توطئه مشترک دولت‌های استعماری غربی و سرمایه‌داران صهیونی در جعل این رژیم خونخوار در قلب جهان اسلام می‌گذرد و در این زمان طولانی میلیون‌ها انسان بی‌گناه به دست این رژیم شهید، مجروح، زندانی و آواره شده‌اند. اینک روز جهانی قدس در حالی فرا رسیده که ملت مقتدر و مظلوم فلسطین، تحت ظلم و ستم رژیم سفاک و کودک کش صهیونیستی، با ده ها هزار شهید و مجروح از کودکان، زنان و غیرنظامیان، ایام سختی را پشت سر می‌گذارند. تداوم ظلم، خشونت، ترور و تجاوز علیه ملت مظلوم فلسطین و حمله به مساجد، کلیساها، مدارس، بیمارستان‌ها و اماکن سازمان ملل، در برابر سکوت شرم‌آور دولت‌های مدعی حقوق بشر نشان می‌‍‌دهد رژیم غاصب صهیونیستی به هیچ اصلی از اصول انسانی، اخلاقی و حقوقی پایبند نیست، بنابراین تنها راه حل مسئله فلسطین و تغییر در وضعیت کنونی نیازمند تداوم مقاومت، و همبستگی جهانی برای مبارزه با رژیم صهیونیستی است. تمامی ملت‌ها و آزادگان جهان باید صدای ملت مظلوم فلسطین باشند و در حمایت از این ملت مظلوم به‌پاخیزند و برای آزادی قدس شریف تلاش کنند. کارکنان غیور و انقلابی ارتش جمهوری اسلامی ایران و خانواده‌های متعهدشان، همدوش امت ایثارگر و خداجوی ایران اسلامی، در راهپیمایی روز قدس، حضوری باشکوه‌تر از هر سال به هم خواهند رساند و نفرت و انزاجار خود از رژیم غاصب صهیونیستی و اشغالگر قدس شریف را با تمام وجود فریاد خواهند زد و نشان خواهند داد که به تعبیر مقام معظم رهبری (مدظله‌العالی) «عاشق مبارزه‌ با صهیونیست‌ها» و آماده جهاد در صفوف مقدم با رژیم صهیونیستى هستند و حمایت همه جانبه خود را از ملت مظلوم فلسطین و آرمان‌های بلند و نورانی امامین انقلاب اسلامی تا آزادی کامل قدس شریف اعلام می‌دارند. انتهای‌پیام/
3281792,دعوت سپاه پاسداران برای حضور در راهپیمایی روز قدس,۰۷ فروردين ۱۴۰۴ - ۱۱:۲۹,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,"به گزارش گروه سیاسیخبرگزاری تسنیم، سپاه پاسداران انقلاب اسلامی در آستانه روز قدس با صدور بیانیه‌ای اعلام کرد: با گذشت 47 سال از ابتکار معجزگون و راهبردی معمار کبیر انقلاب اسلامی حضرت امام خمینی (ره) در نامگذاری جمعه آخر ماه مبارک رمضان به عنوان ""روز جهانی قدس"" در سال 1358 و راهبری هوشمندانه و مقتدرانه جریان حمایت از فلسطین و آرمان آزادی قدس شریف توسط خلف صالح ایشان حضرت امام خامنه‌ای (مدظله العالی) طی 36 سال اخیر امروز موضوع فلسطین فراتر از یک مسئله اسلامی و عربی به یک مسئله جهانی تبدیل شده است. این بیانیه می‌افزاید: هم اینک به ویژه پس از عملیات تاریخی و شگفت انگیز ""طوفان الاقصی"" و متعاقباً جنایات وحشیانه و نژادپرستانه رژیم صهیونیستی علیه مردم غزه، آرمان ""آزادی بیت المقدس "" و رهایی ملت مظلوم فلسطین، فراتر از مرزهای جهان اسلام جغرافیای تحت سیطره قدرت‌های سلطه‌گر را نیز تحت تاثیر آشکار قرار داده است و با همراه سازی سایر ملل حق طلب و آزادی‌خواه رویای اهریمنی امریکا و رژیم صهیونیستی برای استیلا بر کشورهای اسلامی منطقه را باطل کرده است. در ادامه بیانیه سپاه پاسداران انقلاب اسلامی آمده است: خدای بزرگ را شاکریم که با گذشت 18 ماه از جنایات رژیم پلید صهیونیستی علیه مردم غزه و دیگر مناطق اشغالی در فلسطین غصب شده که در تاریخ اشغالگری هفتاد و چند ساله ‌بی سابقه و بی‌مثال بوده است، امروز باند تبهکار و جنایتکار صهیونی سرخورده و ناتوان از شکست راهبردی در عملیات طوفان الاقصی و عدم دستیابی به اهداف شوم نظامی خود، با احساس تحقیر و سرشکستگی در عرصه پذیرش آتش بس در بن بست بی تعادلی صرفاً شاهد اعتبار و منزلت جهانی حماس و زنده بودن جریان مقاومت افسانه‌ای از یک سو و و بی‌ثباتی و شکنندگی جامعه صهیونیستی از سوی دیگر است. در ادامه این بیانیه با گرامیداشت یاد، نام، خاطره، آرمان‌ها و حماسه آفرینی‌های تاریخی و تمدنی شهدای مقاومت و راه آزادی قدس به ویژه شهیدان "" سید حسن نصرالله، اسماعیل هنیه، یحیی سنوار، سید هاشم صفی‌الدین و سرداران رشید ایرانی شهیدان حاج قاسم سلیمانی ، محمدرضا زاهدی و عباس نیلفروشان تاکید کرد: روز جهانی قدس نماد وحدت امت اسلامی و مقاومت برابر اشغالگری و نقض حقوق بشر و آزمونی سترگ برای وجدان‌های بیدار جهان است. سپاه پاسداران انقلاب اسلامی در ادامه این بیانیه یادآور شد: به فضل الهی ملت شریف و عظیم‌الشأن ایران همراه و همگام با آحاد ملل حق طلب و آزادی‌خواه جهان با شرکت پرشور و گسترده در راهپیمایی روز جهانی قدس با محکومیت جنایات جنگی رژیم صهیونیستی در غزه و فلسطین اشغالی و تقبیح سکوت مرگبار و حقارت آمیز مجامع جهانی که نقاب ادعای حقوق بشر بر چهره سیاه خود کشیده‌اند. این بیانیه خاطرنشان کرد: حمایت شکوهمند و خدشه ناپذیر خود از مقاومت اسلامی فلسطین و مردم مظلوم و مقتدر غزه را تبلور بخشیده و با صدای رسا به جهانیان اعلام می‌کنند مهندسی آینده منطقه غرب آسیا برخلاف آنچه در واشنگتن و تل‌آویو در سر پرورانده می‌شود با اراده مقاومت و تربیت یافتگان مکتب پیامبر اعظم(ص) و میراث داران شهدای قدس رقم خواهد خورد و در این راه مقدس ایران و ایرانی در بلندای اقتدار و افتخار کنار آنان است. انتهای‌پیام/"
3281756,آغاز رژه ۳هزار فروندی شناورهای بسیج مردمی در حمایت از فلسطین,۰۷ فروردين ۱۴۰۴ - ۱۰:۲۰,https://newsmedia.tasnimnews.com/Tasnim/Uploaded/Image/1404/01/07/1404010710130664032468864.jpg,به گزارش خبرنگار سیاسیخبرگزاری تسنیم، در آستانه روز جهانی قدس و در حمایت از مردم مظلوم فلسطین رژه 3هزار فروندی شناورهای نظامی و بسیج مردمی امروز پنجشنبه 7فروردین ماه در سراسر بنادر خلیج فارس، سواحل مکران و دریای مازندران برگزار شد. لازم به ذکر است مراسم راهپیمایی روز قدس جمعه این هفته در سراسر کشور برگزار می شود. انتهای‌پیام/ 
3281675,وزارت دفاع:گرامیداشت روز قدس، پاسداشت خون شهدای مقاومت است,۰۶ فروردين ۱۴۰۴ - ۲۱:۰۷,https://newsmedia.tasnimnews.com/Tasnim/Uploaded/Image/1404/01/06/1404010617472683732467834.jpg,"به گزارش گروه دفاعیخبرگزاری تسنیم، متن این بیانیه به شرح زیر است: ""روز قدس نشان دهنده صف بندی حق و باطل، صف بندی عدل در مقابل ظلم است.امام خامنه ای( مدظله العالی) نامگذاری آخرین جمعه ماه مبارک رمضان به نام روز قدس نشان از ابتکار و درایت بنیانگذار جمهوری اسلامی ایران حضرت امام خمینی (ره) دارد و بیانگر عمق شناخت ایشان از خباثت رژیم کودک کشی است که امروز افسار گسیخته و با جنایات متعدد جنگی و نسل کشی از تمامی خطوط قرمز عبور کرده است، این نامگذاری باعث شد که وجدان‌های آگاه و ضمایر بیدار امت اسلامی و جوامع بشری در سراسر جهان مسئله فلسطین را علی رغم بمباران متواتر رسانه‌های وابسته به لابی صهیونی فراموش نکرده و همچنان خواستار آزادی قدس شریف از چنگال ناپاک غاصبین آن باشند، پیشگامی انقلاب اسلامی ایران به رهبری امامین انقلاب اسلامی، حضرت امام خمینی (ره) و امام خامنه‌ای عزیز (مدظله العالی) در شکل‌گیری و هدایت این خیزش عظیم جهانی موجب گردید که روحیه جهاد و ظلم ستیزی همچنان زنده بماند و این مهم میسر نمی‌گشت مگر با جانفشانی و اهدای خون مجاهدان غیوری همچون سید حسن نصرالله، اسماعیل هنیه، یحیی سنوار، حاج قاسم سلیمانی،  ابومهدی المهندس و ... که ظاهرا اگرچه از کشورهای مختلف بودند اما هدف مشترکی داشتند و آن چیزی نیست جز نابودی کامل این غده بدخیم سرطانی. وزارت دفاع و پشتیبانی نیروهای مسلح ضمن پاسداشت خون مطهر شهیدان انتفاضه فلسطین و شهدای محور مقاومت و تکریم مقام عالی این عزیزان و تایید نقش موثر ایشان در اعتلای جبهه مقاومت از آحاد ملت شریف ایران دعوت به عمل می‌آورد تا همگام با سایر ملل آزاده جهان در راهپیمایی باشکوه روز جهانی قدس شرکت نمایند و یک دل و یک صدا خواستار برقراری صلحی پایدار در جهانی عاری از رژیم منحوس صهیونیستی گردند. انتهای پیام/"
3281671,بیانیه ستاد کل نیروهای مسلح به مناسبت روز قدس,۰۶ فروردين ۱۴۰۴ - ۲۰:۴۷,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم، ستادکل نیروهای مسلح در بیانیه ای به مناسبت روز جهانی قدس تاکید مرد: روز جهانی قدس که به برکت تفکر دوراندیش رهبر کبیر انقلاب اسلامی حضرت امام خمینی( ره ) علیه ظلم و ستم  اشغالگران غاصب فلسطین و قدس شریف ، پایه ریزی شد ، به نماد ظلم ستیزی و مقاومت، در برابر نظام سلطه جهانی به رهبری آمریکا و جنایات بی شمار و نسل کشی رژیم سفاک، کودک کش و خونریز صهیونیستی تبدیل شده است. ستاد کل نیروهای مسلح از همه ملت های آزاده جهان و به خصوص مسلمانان می خواهد که در روز قدس به میدان آمده و با حضور گسترده خود از مقاومت ملت مسلمان، آزاده، مجاهد، صبور و سرافراز فلسطین حمایت نموده و جنایات ضد بشری، نسل کشی، کودک کشی و تهاجم دیوانه وار رژیم غیر قانونی و نامشروع صهیونیستی و حامیان آن رژیم منحوس و پلید به ویژه آمریکای جنایتکار را محکوم نمایند و این پیام را به سران استبداد، ظلم و سلطه جهانی برسانند که ملت ستمدیده، مظلوم و مسلمان فلسطین تنها نیست و مقاومت تا آزادی قدس شریف و نابودی رژیم صهیونیستی تداوم خواهد داشت. ستاد کل نیروهای مسلح ضمن تکریم مقام شامخ شهدای مقاومت به خصوص رهبران، فرماندهان و رزمندگان آن جبهه، با آمادگی کامل برای مقابله درس آموز به دشمنان، اعلام می دارد بر اساس وظیفه شرعی و انسانی و پیروی از فرامین و تدابیر فرمانده معظم کل قوا (مدظله العالی ) حامی ملت مظلوم فلسطین است و ان شاالله به عنوان بخشی از مردم سلحشور ایران و امت اسلامی، در راهپیمایی باشکوه روز قدس، همراه ملت عزیز، خواهد بود. انتهای پیام/
3281657,سردار قاآنی: مقاومت فلسطین قوی‌تر از دوران طوفان الاقصی است,۰۶ فروردين ۱۴۰۴ - ۲۰:۰۶,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارشخبرگزاری تسنیم، سردار اسماعیل قاآنی، فرمانده نیروی قدس سپاه، طی سخنانی به مناسبت روز جهانی قدس گفت: درود و رحمت الهی بر روح بلند امام خمینی (رحمت‌الله علیه) که روز قدس را روز اسلام و حیات آن نامیدند و سلام و درود بر خلف صالح ایشان، حضرت امام خامنه‌ای عزیز، که همچنان در مسیر نورانی امام راحل، پیشگام حمایت عملی از قدس شریف و جلودار امت اسلامی بوده و هستند. وی ادامه داد: امسال در حالی روز قدس را گرامی می‌داریم که رژیم جنایتکار صهیونیستی با حمایت آمریکا، وحشیانه‌ترین جنایات خود را علیه مردم مظلوم فلسطین به اوج رسانده است. از طرف دیگر ملت مظلوم فلسطین اقتدار خود را با مقاومت همه جانبه و بی‌سابقه به اثبات رسانده‌اند. سردار قاآنی بیان کرد: جا دارد یاد و خاطره شهدای والامقام، شهید سید حسن نصرالله، شهید اسماعیل هنیه و شهید سید ابراهیم رئیسی را گرامی بداریم؛ سه شخصیت ارزشمندی که در سال پیش در این برنامه سخن گفتند و امروز در اعلی‌درجات میهمان رحمت الهی‌اند. همچنین باید از تمامی شهدای بزرگواری که در میدان‌های نبرد فلسطین، لبنان و سایر جبهه‌های پشتیبان مقاومت در یمن، عراق، سوریه و جمهوری اسلامی جانفشانی کردند، یاد کنیم. وی گفت: شهدای بزرگواری که در گردان‌های قدس و قسام در فلسطین حماسه آفریدند و در اوج نابرابری عزت و سربلندی مقاومت را به اثبات رساندند. طوفان الاقصی واژه مقاومت را تکمیل کرد. هم مقاومت در میدان و هم مقاومت مردمی و هم مقاومت در صحنه‌های دیگر. سردارقاآنی خاطرنشان کرد: یکی از این صحنه‌های مقاومت در عرصه مذاکره برای حمایت از مردم فلسطین بود که در ادامه میدان نبرد در میدان مذاکره با استحکام برادران فلسطینی ما ایستادند تا حقوق حقه مردم فلسطین را تامین کنند. سردار قاآنی تصریح کرد: طوفان الاقصی پدیده جدیدی را به نمایش گذاشت. وحدت ساحات در طوفان الاقصی پدیده‌ای شد که استحکام جبهه مقاومت را به همه عالم نشان داد. علاوه بر این به میدان آوردن همه ملت‌های مسلمان و ملت‌های آزاده در جهان جز پدیده‌های جدیدی بود که در طوفان الاقصی به نمایش گذاشته شد. وی تاکید کرد: بار دیگر، «طوفان الاقصی» با مقاومت صادقانه خود، تحقق وعده‌های الهی را به نمایش گذاشت و نشان داد که چگونه حق بر باطل پیروز می‌شود. این دوره مقاومت، از فلسطین تا لبنان و با حمایت ملت‌های آزاده در مناطق مختلف، ثابت کرد که هرچه دشمن درگیری خود را با مقاومت افزایش دهد، مقاومت استحکام و قدرت بیشتری می‌یابد. صحنه‌های ارزشمندی که در این مدت در میدان‌های نبرد رقم خورد، نشان داد که جنایات رژیم صهیونیستی و حمایت‌های آمریکا هرگز نتوانستند مقاومت را محدود کنند. بلکه مقاومت قوی‌تر شد. سردار قاآنی ادامه داد: امروز مقاومت در فلسطین بی‌تردید قوی‌تر از دوران «طوفان الاقصی» است. بدون شک، جنایات رژیم صهیونیستی خسارت‌هایی همچون تخریب خانه‌های مردم و شهادت شخصیت‌های ارزشمند را به دنبال داشته است، و این واقعیت‌ها را نمی‌توان نادیده گرفت. اما با نگاهی عمیق‌تر، روشن می‌شود که مقاومت نه‌تنها تضعیف نشده، بلکه عمق و قدرت بیشتری یافته است. دلیل این امر آن است که در طول 15 ماه جنایات رژیم صهیونیستی، نه‌تنها مقاومت کاهش نیافت، بلکه روزبه‌روز قوی‌تر شد و دامنه آن در سراسر جهان گسترش پیدا کرد. وی افزود: روز قدس را در حالی گرامی می‌داریم که امت اسلامی به عمق و ارزش روز قدس و دفاع از قدس شریف بیش از گذشته متوجه و علاقمند شده است همچنین ملت‌های آزاده دنیا به این واژه ارزشمند بیش از گذشته آشنا شده‌اند و حاضر شده‌اند برای دفاع از ملت مظلوم فلسطین به خیابان‌ها بیایند. این نشان دهنده آن است که حقانیت قدس و مردم مظلوم فلسطین است و این مسیر حق حتماً تا پیروزی نهایی استمرار پیدا خواهد کرد. سردار قاآنی تاکید کرد: دشمن باید بداند با جنایت نمی‌توانند در دل ملت‌ها و مردم دنیا جا پیدا کنند. بلکه خودشان را بیشتر تحقیر می‌کنند. جمهوری اسلامی مانند گذشته در کنار مردم فلسطین و در دفاع از قدس شریف همچنانی که در طوفان الاقصی و قبل از آن ایستاده بود و با اقدامات متفاوت چه در حمایت و پشتیبانی از مجاهدین جبهه مقاومت و چه انجام عملیات مستقیم مثل عملیات وعده صادق 1 و 2 همچنان از ملت مظلوم فلسطین و مقاومت اسلامی در منطقه حمایت می‌کند. فرمانده نیروی قدس در پایان گفت: جمهوری اسلامی همچنان استوار ایستاده است و این استحکام، ان‌شاءالله تا تحقق پیروزی نهایی و آزادسازی قدس شریف ادامه خواهد داشت. انتهای پیام/
3281426,پیام شهر موشکی سپاه؛ آمادگی ۱۰ برابر وعده صادق,۰۶ فروردين ۱۴۰۴ - ۱۳:۲۹,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,"به گزارش خبرنگار دفاعیخبرگزاری تسنیم، شهر موشکی که نیروی هوافضای سپاه پاسداران انقلاب اسلامی رونمایی کرد یکی دیگر از بزرگترین نمونه های از این دست بود که تا به حال علنی شده است. در این رونمایی، مشخص شد که انبوهی از موشک‌های بالستیک «خیبرشکن»، «حاج قاسم»، «عماد»، «سجیل» «قدر H» و «کروز پاوه» در این شهر موشکی جدید مستقر شده است. . برخی از این موشک ها در حملات وعده صادق 1 و 2 به سرزمین های اشغالی نیز مورد استفاده گرفت که ازجمله آنها موشک‌های خیبرشکن، قدر و عماد بود. جمهوری اسلامی ایران اعلام کرده است که عملیات وعده صادق 3 علیه رژیم صهیونیستی را در زمان مناسب انجام خواهد داد و همچنین بارها اعلام شده است که در صورت عملی شدن تهدید علیه خاک و منافع ایران، جمهموری اسلامی برای هرگونه مقابله به مثل آماده است. صهیونیستها با همراهی آمریکا در ماههای اخیر بارها جمهوری اسلامی ایران را به حملات هوایی تهدید کردند و در روزهای گذشته رزمایشی نیز با مشارکت جنگنده‌های ارتش اسرائیل و بمب افکن‌های آمریکایی صورت گرفت.  سرلشکر محمد باقری رئیس ستاد کل نیروهای مسلح در مراسم رونمایی از این شهر موشکی گفته است: همه ابعادی که برای ایجاد توانی ده‌ها برابرِ وعده صادق 2 نیاز است، در مسیر ایجاد قرار گرفته و بخش مهمی از آن ایجاد شده است. وی تصریح کرد: این مشت آهنین بسیار قوی‌تر است و سرعت رشد نسبت به سرعت ترمیم ضعف‌ها در جبهه دشمن بسیار بالاتر است؛ دشمن در این موازنه قوا قطعاً عقب خواهد بود. به گزارش تسنیم، سردار امیرعلی حاجی‌زاده فرمانده‌ی این نیرو پیش از این درخصوص حجم بالا و تعداد کثیر شهرها و پایگاه‌های موشکی جمهوری اسلامی ایران اعلام کرده بود اگر تا دو سال دیگر هر هفته یک شهر موشکی رونمایی کنیم، باز هم تمام نمی‌شود. به گزارش تسنیم، این شهر یکی از صدها شهر و می‌توان گفت بخشی کوچکی از توان دفاعی، موشکی و نظامی جمهوری اسلامی ایران است که به‌علت برخی ملاحظه‌ها، فقط و فقط درصدِ کمی از آن مجوز اعلان عمومی و رسمی دریافت کرده است. هم‌چنین در دهه فجر گذشته بود که نیروی دریایی سپاه از اولین شهر زیردریایی و موشکی خود رونمایی کرد. سردار علیرضا تنگسیری فرمانده نیروی دریایی سپاه درباره این شهر موشکی نیروی دریایی گفته بود: سامانه‌های ما در صدها متر زیر زمین نگهداری می‌شوند و در زمان نیاز در زمان بسیار کوتاهی عملیاتی می‌شوند. این سامانه‌ها با کشنده‌های زمینی مسلح شدند که علاوه بر موشک‌های دریایی است و با تکنولوژی‌هایی که دانشمندان ایرانی با آن دست یافته‌اند نیاز به حضور در سواحل برای انجام عملیات ندارند.  وی تصریح کرد: این سامانه‌ها و شهرهای موشکی می‌توانند صدها کیلومتر از عمق کشور مسلح ، شلیک و اهداف خود را در عمق دریاها مورد اصابت قرار دهد. این سامانه‌ها ویژگی‌های منحصر به فردی دارند که در لبه تکنولوژی موشک‌های کروز دریایی در جهان هستند. موشک‌هایی که حرکت آنها دیگر بصورت خطی نبوده و کاملا هدایت پذیر و در شناسایی اهداف کاملا هوشمند عمل می‌کنند. تاریخچه شهرهای موشکی سابقه طراحی و ساخت پایگاه های زیرزمینی در سپاه به سالهای دفاع مقدس برمی‌گردد اما در سالهلی جدید برای اولین بار در مهرماه سال 1394 بود که یکی از شهرهای موشکی رونمایی و تصاویری از آن توسط نیروی هوافضای سپاه پاسداران انقلاب اسلامی منتشر شد. رونمایی از نخستین شهر موشکی سپاه، در رسانه‌های جهان بسیار بازتاب فراوانی داشت و موجب شگفتی بسیاری شد. سردار حاجی‌زاده فرمانده نیروی هوافضای سپاه پاسداران، در آن زمان اعلام کرده بود که ""پایگاه‌های موشکی ما در اعماق 500 متری زمین، مجهز به موشکهای دوربرد و در همه استان‌ها و شهرهای این مرز و بوم مستقر و آماده هستند."" با گذشت حدود 3ماه از رونمایی از اولین شهر موشکی سپاه، رئیس وقت مجلس از یکی دیگر از شهرهای موشکی نیروی هوافضای سپاه بازدید و آنرا رونمایی کرد. این شهرها شامل تونل ها و بخش های متعدد و وسیعی بود که تعداد بسیار زیادی از پرتابگرهای موشکی در آن مستقر بوده و در شرایط آماده برای شلیک، به سر می بردند.  عمق بالا، به همراه خروجی های متعدد که در این مراکز استراتژیک تعبیه شده، امکان شلیک موشک های سپاه از راههای مختلف و در نقاط گوناگون را فراهم می کند. البته بنا بر مسائل حفاظتی تنها بخش کوچکی از این شهر زیر زمینی، رسانه ای شده و مسلما بخش های زیادی برای زندگی پرسنل و همچنین آماده سازی، بازبینی و نگهداری محموله های موشکی در این شهرها وجود دارد. کارخانه‌های موشکی هم زیرزمینی شدند انتقال تجهیزات و سامانه های موشی به زیر زمین به پایگاه های هجومی محدود نمایندو برا یاولین بار در بهمن ماه سال 1397، سپاه از یم کارخانه تولید موشک‌های بالستیک در زیر زمین نیز رونمایی کرد.  سرلشکر جعفری فرمانده وقت کل سپاه در این بازدید گفته بود: ""رونمایی از این شهر تولید موشک در اعماق زمین، پاسخی به یاوه‌گویی‌های غربی‌ها است که تصور می‌کنند با تحریم و تهدید می‌توانند ما را محدود کرده و از اهداف بلندمان بازدارند."" استقرار رگبار موشکی در شهرهای زیرزمینی 2 سال بعد از نمایش کارخانجات ساخت موشک در زیر زمین، سپاه پاسداران جدیدترین پایگاه زیرزمینی خود را با یک قابلیت جدید و مهم رونمایی کرد. پاییز سال 1399 سامانه‌ای در یکی از این شهرها به نمایش درآمد که شامل نوعی سیستم حامل برای موشک‌های بالستیک در شهرهای موشکی بود که زمان لازم برای آماده‌سازی و پرتاب موشک‌ها را شدیدا کاهش می‌داد. دستاورد سپاه که به «تیربار موشکی‌» معروف شد، یک سیسم ریلی بود که موشک های سنگین را بعد از سوخت‌گیری و آماده شدن برای پرتاب، به وضعیت عمودی در آورده و مثل گلوله‌های فشنگ که روی جایگاه نگهداری قرار می‌گیرند، آن‌ها را روی یک ریل به سمت محل پرتاب می‌برد.  آماده کردن موشک در فضای مستحکم شهرهای زیرزمینی و در عین حال افزایش سرعت بارگذاری با دستاورد جدید، دو مورد از چالش های موشکی‌های بالستیک یعنی در معرض خطر بودن در زمان سوخت‌گیری در فضای باز یا سالن‌های با حفاظت کم در برابر حملات هوایی و البته زمان بیشتر برای آمادگی برای پرتاب را حل می‌کرد. انتهای پیام/"
3280009,پیام تسلیت فرمانده کل سپاه در پی درگذشت مادر شهیدان رسولی,۰۳ فروردين ۱۴۰۴ - ۱۳:۴۹,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم، سرلشکر حسین سلامی فرمانده کل سپاه پاسداران طی پیامی در گذشت ام‌الشهداء عالی‌قدر زهره، مجتبی و عباس رسولی کرهرودی را تسلیت گفت و صبر و فداکاری‌های ماندگار و الهام بخش مادران شهیدان والامقام ایران اسلامی را راهگشا در گذرگاه های حساس و سترگ تاریخی دانست.متن این پیام به شرح زیر است: «بسم الله الرحمن الرحیمانا لله و انا الیه راجعونخانواده معظم شهیدان رسولی کرهرودیسلام علیکم؛آسمانی شدن بانوی مؤمنه، اُم‌الشهدا حاجیه خانم عزیزه حبیبی کرهرودی، مادر شهیدان عالیقدر زهره، مجتبی و عباس رسولی کرهرودی در ماه مبارک رمضان و موسم لیالی معنوی قدر موجب تألم و تأثر فراوان گردید. بی شک صبر و فداکاری‌های ماندگار و الهام بخش مادران شهیدان والامقام ایران اسلامی از جمله این بانوی جلیل القدر در حافظه تاریخی مردمان این سرزمین به ویژه جوانان مومن و مجاهدی که مهیای ایثار تمامی هستی خود برای سربلندی انقلاب و میهن اسلامی هستند در گذرگاه های حساس و سترگ تاریخی همواره راهگشا و خالق حماسه‌های بزرگ خواهد بود. اینجانب متواضعانه به روح بلند این خادمه اهل بیت عصمت و طهارت علیهم السلام درود می‌فرستم و با تسلیت و تعزیت این ضایعه به آحاد مصیبت دیدگان و ارادتمندان به خانواده معظم شهدا، برای آن فقیده سعیده، رحمت و غفران الهی و همنشینی با شفیعه محشر حضرت زهرای مرضیه (س) و فرزندان شهیدش و برای داغدیدگان و بازماندگان ارجمند، از خداوند متعال صبر جمیل و اجر جزیل مسئلت می جویم.سرلشکر پاسدار حسین سلامیفرمانده کل سپاه پاسداران انقلاب اسلامی» انتهای پیام/
3279929,تکذیب سفر خانواده سردار اوصانلو به خارج از کشور,۰۳ فروردين ۱۴۰۴ - ۱۱:۱۵,https://newsmedia.tasnimnews.com/Tasnim/Uploaded/Image/1404/01/03/1404010311050482532443203.jpg,به گزارش گروه سیاسیخبرگزاری تسنیم، در پی جوسازی و شایعه‌پراکنی رسانه‌ای مبنی بر سفر خانواده سردار اوصانلو؛ معاون هماهنگ کننده نیروی زمینی سپاه به خارج از کشور، روابط عمومی نیروی زمینی سپاه با صدور اطلاعیه‌ای این خبر را تکذیب کرد. متن این اطلاعیه به شرح زیر است: خبر سفر درمانی خانواده سردار اوصانلو به خارج از کشور و اظهارات نقل شده از ایشان در مورد سفر خانواده که بعضی از کانال‌ها و سایت‌ها منتشر کرده‌اند، کاملاً جعلی بوده و به طور کامل تکذیب می‌شود. در این اطلاعیه آمده است: خانواده سردار اوصانلو هیچ مشکل درمانی ندارند و در صورتی که خانواده به درمان هم نیاز داشته باشد با توجه به ظرفیت‌های درمانی کشور، هیچ نیازی به سفر خارج از کشور وجود ندارد. انتهای پیام/
3276792,دیدار پزشکیان با فرماندهان نظامی در وزارت دفاع,۲۶ اسفند ۱۴۰۳ - ۲۱:۰۷,https://newsmedia.tasnimnews.com/Tasnim/Uploaded/Image/1403/12/26/1403122621063728232392834.jpg,به گزارش حوزه دولتخبرگزاری تسنیم، مسعود پزشکیان عصر امروز یکشنبه با حضور در وزارت دفاع و پشتیبانی نیروهای مسلح در نشستی صمیمانه با فرماندهان عالی‌رتبه نیروهای مسلح دیدار و گفتگو کرد.در این نشست که با صرف افطار همراه بود، پزشکیان ضمن قدردانی از تلاش‌های نیروهای مسلح جمهوری اسلامی ایران، با فرماندهان عالی‌رتبه به گفتگو و تبادل نظر در خصوص مسائل  دفاعی و نظامی پرداخت. انتهای پیام/
3276415,تسریع روند اعطای تسهیلات به سربازان توسط قرارگاه مهارت‌آموزی,۲۶ اسفند ۱۴۰۳ - ۱۲:۳۹,https://newsmedia.tasnimnews.com/Tasnim/Uploaded/Image/1403/12/26/1403122612391924232388084.jpg,به گزارش گروه دفاعیخبرگزاری تسنیم، امیر خلبان عزیز نصیرزاده وزیر دفاع و پشتیبانی نیروهای مسلح با حضور در جمع کارکنان وظیفه این وزارتخانه در ضیافت افطاری با آنان شرکت کرد. در این مراسم سربازان وظیفه فرصت یافتند تا مسائل و دغدغه‌های خود را با وزیر دفاع مطرح کنند. همچنین وزیر دفاع و پشتیبانی نیرو‌های مسلح در حاشیه این مراسم به موضوع مهارت‌آموزی در سطح نیرو‌های مسلح پرداخت و اظهار داشت: جوانان آینده‌سازان کشور هستند؛ لذا زمان ورود آن‎ها به عرصه خدمت سربازی باید همراه با بیشترین بهره و فایده برای کشور و خودشان در جهت ورود به زندگی آینده باشد. بر همین اساس، ستاد کل نیرو‌های مسلح به همراه سازمان‌های مرتبط ،برنامه‌ریزی‌های دقیقی را انجام داد و قرارگاهی دراین‌خصوص ایجاد شد که با دستگاه‌ها و نهاد‌های ذی‌ربط در ارتباط است. نصیرزاده با تأکید بر اینکه نواقص دوره‌های مهارت‌آموزی برای کارکنان وظیفه نیرو‌های مسلح شناسایی و برطرف شده است، ادامه داد: در قرارگاه مهارت‌آموزی نیرو‌های مسلح، تصمیم بر این گرفته شد تا نیرو‌های سرباز وظیفه ما در طی دوره خدمت عمومی، یک مهارت تخصصی بر اساس علایق و نیاز خودشان بیاموزند تا بعد از این دوران، در بازار کار مرتبط جذب شوند. وزیر دفاع درباره شرایط و پشتیبانی‌های پیش‌بینی شده این دوره‌ها گفت: هماهنگی‌های لازم با بانک‌ها صورت گرفته است تا درصورت ایجاد مشاغل تولیدی توسط این افراد، تسهیلات مورد نیاز به این عزیزان اعطا شود؛ منابع و بودجه هم برای این موضوع در نظر گرفته شده و هماهنگی‌های مورد نیاز با بانک مرکزی و دیگر بانک‌های عامل نیز انجام شده است تا در فرایند اعطای این وام‌ها تسریع شود. امیر نصیرزاده خاطرنشان کرد: نیرو‌های مسلح با برنامه‌های تدوین‌ شده در قرارگاه مهارت‌آموزی سعی می‌کنند که زمینه‌های مهارت‌آموزی را به بهترین شکل و به‌صورت تخصصی انجام دهند و بعد از ترخیص سربازان، حامی ایجاد شغل توسط آنان خواهند بود؛ لذا هماهنگی‌ها در این فرآیند به‌صورت جدی دنبال می‌شود. انتهای پیام/
3276304,سردار گشتاسبی فرمانده قرارگاه شمال‌غرب سپاه شد,۲۶ اسفند ۱۴۰۳ - ۱۰:۳۶,https://newsmedia.tasnimnews.com/Tasnim/Uploaded/Image/1403/12/26/1403122610350614732386304.jpg,به گزارش خبرنگار دفاعیخبرگزاری تسنیم، طی مراسمی با حضور سردار سلامی فرمانده کل سپاه، فرمانده جدید قرارگاه حمزه سیدالشهدا(ع) نیروی زمینی سپاه معرفی شد. در این مراسم سردار امان‌الله گشتاسبی بعنوان فرمانده جدید قرارگاه حمزه سیدالشهدا(ع) معرفی و از زحمات سردار پورجمشیدیان که پیش از این عهده‌دار این مسئولیت بود تقدیر به عمل آمد. سردار پورجمشیدیان مهر ماه امسال با حکم وزیر کشور به‌عنوان معاون امنیتی و انتظامی وزارت کشور منصوب شد.  سردار گشتاسبی نیز پیش از این بعنوان فرمانده سپاه کردستان خدمت می‌کرد. سردار گشتاسبی، اخیرا با حکم فرمانده معظم کل قوا به درجه سرتیپ تمامی مفتخر شد. وی متولد سال 1344 شهرستان گچساران از توابع استان کهگیلویه و بویر احمد است و از سال 1361 به‌عنوان یک فرد بسیجی داوطلبانه در جبهه‌های حق علیه باطل حضور داشته و از اواخر سال 1362 به‌عنوان پاسدار در مسئولیت‌های مختلف اعم از فرماندهی دسته، گروهان و گردان، در دوران دفاع مقدس نقش‌آفرینی کرده و در عملیات‌هایی همچون کربلای 4، 5، 1، نصر 8، عملیات بدر، خیبر و عملیات‌های ایذایی قدس در منطقه هورالعظیم و سایر عملیات‌ها در کنار دیگر رزمندگان به ایفای نقش و وظیفه پرداخت. سردار گشتاسبی در اولین گام فرماندهی بعد از دوران دفاع مقدس، فرماندهی تیپ امام سجاد(ع) فارس را بر عهده گرفت و با لشکر 19 فجر و لشکر المهدی (عج) و تیپ احمد بن موسی (ع) و لشکر 25 کربلا نیز همکاری داشت، اما از سال 65 با استقرار تیپ مستقل 48 فتح (استان کهگیلویه و بویراحمد) فعالیت خود را ادامه داد؛ حتی زمانی که قطعنامه 598 نیز پذیرفته شد، تا سال 70 به دلیل وجود برخی مسائل، در مناطق عملیاتی جنوب و شمال غرب حضور فعال داشت. وی در بهمن ماه 93 با حکم فرمانده کل سپاه پاسداران انقلاب اسلامی به عنوان جانشین قرارگاه قدس نیروی زمینی منصوب شد. در کارنامه وی، فرماندهی یگان ویژه صابرین نیروی زمینی سپاه و فرماندهی تیپ تکاور 110 سلمان فارسی سیستان و بلوچستان دیده می‌شود. سردار گشتاسبی از یازدهم مهرماه سال 1400 تا تیرماه سال 1402 معاون بازرسی نیروی زمینی سپاه انقلاب اسلامی بود، 4 تیرماه سال 1402 با حکم فرمانده کل سپاه به عنوان فرمانده سپاه بیت‌المقدس استان کردستان منصوب شد. انتهای پیام/
3275076,ابوترابی: آمریکا در عمل تهدید و در سخن تقاضای مذاکره می‌کند,۲۴ اسفند ۱۴۰۳ - ۱۳:۱۷,https://newsmedia.tasnimnews.com/Tasnim/Uploaded/Image/1401/03/13/140103131622064125449934.jpg,به گزارش خبرنگار حوزه دولتخبرگزاری تسنیم، حجت‌الاسلام سید محمدحسن ابوترابی‌فرد امام جمعه موقت تهران در خطبه‌های نماز عبادی-سیاسی این هفته‌ی پایتخت که در مصلای امام خمینی(ره) اقامه شد، طی سخنانی درخصوص بحران کم‌آبی در کشور و پایتخت با تأکید بر لزوم اصلاح الگوی مصرف، اظهار داشت: اگر امروز تهرانیان تصمیم بگیرند که در مصرف آب صرفه‌جویی کنند، با مشکلی در این زمینه مواجه نخواهیم بود. ابوترابی‌فرد در ادامه با بیان اینکه امروزه آنان که فلسطین را اشغال کرده‌اند نماد استکبارند، خاطرنشان کرد: امروز جهان با رفتارهای رئیس جمهور آمریکا استکبار و زیاده‌خواهی را می‌بیند. حتی کشورهای اروپایی و غربی هم این قلدری را تجربه می‌کنند. جامعه‌ی اسلامی مقابل زیاده‌خواهان و در برابر جبهه‌ی کفر، در اوج عزت و قدرت قرار دارد. وی گفت: امروزه سردمداران ایالت متحده در مقام عمل، تهدید می‌کنند و در سخن، تقاضای مذاکره می‌کنند؛ این دو رفتار کاملاً متناقض است. دنیای اسلام در برابر استکبار، عزیز و متحد است. این ایستادگی مقابل دشمنان و هم‌چنین همدلی بین مومنین، دستور قرآن کریم و سیره‌ی پیامبر اکرم(ص) است که باید هر دو مورد توجه قرار بگیرد. خطیب جمعه‌ی تهران عنوان کرد: امروزه عراق، فلسطین، یمن و لبنان نماد ایستادگی مقابل استکبارند؛ این جبهه مقاوم است و ثمره‌ی حرکت عظیم ملت بزرگ ایران است. ابوترابی‌فرد هم‌چنین با اشاره به بیانات رهبر معظم انقلاب درباره توجه مسئولان به مسائل اقتصادی، اظهار داشت: قدرت اقتصادی امروز و فردا مهم‌ترین عامل اقتدار کشور است؛ این قدرت بدون تلاش و سعی مبتنی بر علم دست‌یافتنی نخواهد بود. وی با اشاره به رزمایش مشترک نیروهای دریای ایران، روسیه و چین عنوان کرد: این رزمایش در روزهای اخیر با موفقیت در شمال اقیانوس هند در منطقه‌ای به وسعت 17 هزار کیلومتر مربع در چهار روز در اوج اقتدار برگزار شد؛ پایگاه خبری اوراسیاتایمز در گزارشی عنوان کرد که برگزاری رزمایش کمربندی امنیت دریایی 2025 از سوی ایران نقش این کشور را به‌عنوان بازیگر کلیدی دریایی منطقه تقویت می‌کند و نفوذ تهران را فراتر از مرزهای خود به نمایش گذاشته است. حضور روسیه و چین نشان می‌دهد اراده‌ها آنها بر حفظ منافع خود در منطقه‌ای است که در گذشته تحت سلطه قدرت‌های غربی قرار داشته است. امام جمعه موقت تهران ادامه داد: پایگاه خبری سی‌ان‌ان این رزمایش را نمایشی از مشارکت رو به رشد تهران، مسکو و پکن و هم‌چنین اقدامی در برابر ابتکارات دریایی غرب تلقی کرده است. این رزمایش با هدف ارتقای امنیت دریانوردی در شمال اقیانوس هند و افزایش سطح همکاری‌ها، مهارت آموزشی و انتقال تجربه و اعتماد نظامی بین نیروهای شرکت‌کننده و افزایش توان دفاعی مشترک برگزار شد. ابوترابی‌فرد درخصوص در پیش بودن سفرهای نوروزی به بالا بودن آمار تصادف‌های جاده‌ای اشاره و خاطر نشان کرد: تصادفات رانندگی یکی از معضلات کشور است و آمار جان‌باختگان و مصدومین نیز تکان‌دهنده است؛ این تصادفات آثار عمیقی بر ساختار اقتصادی، اجتماعی و جمعیتی می‌گذارد. از پلیس راهور که با حدود 29 هزار نیرو در شبانه‌روز در حال انجام مأموریت و پوشش ترافیکی مسیرهاست، قدردانی می‌کنیم. هم‌چنین وزارت بهداشت نیز در این عرصه تلاش‌های متعددی دارد که قدردان آن هستیم. وی افزود: سالانه حدود 20 هزار نفر در این حوادث جان خود را از دست می‌دهند؛ این آمار بالاییست. سال 1402 به‌دلیل حوادث ترافیکی، برای حدود 1.1 میلیون نفر در اورژانس پرونده تشکیل و 3000 نفر دچار ضایعه نخاعی شدند. 83 درصد از جان‌باختگان کم‌تر از 50 سال سن دارند و نیمی از این جان‌باختگان زیر 30 سال سن دارند. در کشوری که از پیری جمعیت رنج می‌برد، این مسئله بسیار مهم است. در نوروز 1403 نیز حدود 1089 نفر جان باختند. رانندگان محترم به هر میزان که می‌توانند سطح دقت را در رانندگی بالا ببرند. طبق گزارش فراجا، 10 درصد از رانندگان حادثه‌ساز هستند و این میزان هم بالاست و باید کاهش یابد. امام جمعه موقت تهران با برشمردن عوامل چهارگانه‌ی کیفیت پایین خودروها، عدم بازدارندگی قوانین، نداشتن کیفیت لازم و مطلوب جاده‌ها و راه‌ها و هم‌چنین خطای رانندگان در تصادفات اظهار داشت: پلیس راهور معتقد است باید در کوتاه‌ترین زمان ممکن، نمایندگان مجلس با وضع قوانین بازدارنده اجازه ندهند 10 درصد از رانندگان برای کشور حادثه خلق کنند. قوانین از نگاه پلیس، بازدارنده نیست. دولت که اراده‌ی کاهش تصادفات دارند، ارتقای نظارت هوشمند را مد نظر قرار بدهند. هم‌چنین لازم است صنعت خودروسازی در کشور ارتقای یابد. اصلاح نقاط پرخطر در راه‌ها نیز می‌توان در کاهش این آمار قدم اساسی برداشته شود. ابوترابی‌فرد با قدردانی از گزارش عملکرد شهرداری تهران در بیانان پیش از خطبه‌ی زاکانی، عنوان کرد: یکی از نکات مهم در افزایش سرمایه‌ی اجتماعی، خدماتی است که شهرداری‌ها ارائه می‌کنند و هر قدر این خدمات منضبط‌تر بوده و کیفیت بهتر داشته باشد، زمینه افزایش رضایتمندی شهروندان را فراهم می‌کند. هم‌چنین حمل و نقل عمومی نقش مهمی در افزایش رضایتمندی مردم ایفا می‌کند. انتهای پیام/
3274255,دیدار وزرای دفاع ایران و بلاروس و امضای سند همکاری دفاعی,۲۲ اسفند ۱۴۰۳ - ۱۵:۰۴,https://newsmedia.tasnimnews.com/Tasnim/Uploaded/Image/1403/12/22/1403122215035779632358434.jpeg,به گزارش گروه دفاعیخبرگزاری تسنیم، امیر خلبان عزیز نصیرزاده وزیر دفاع و پشتیبانی نیروهای مسلح جمهوری اسلامی ایران، در جریان دیدار با ژنرال ویکتور خرنین وزیر دفاع بلاروس، سند همکاری دفاعی بین دو کشور را امضا کرد. این دیدار که در راستای گسترش همکاری‌های نظامی و دفاعی دو کشور برگزار شد، بر تقویت صلح و ثبات منطقه‌ای و توسعه دیپلماسی دفاعی تأکید داشت. طرفین در این نشست ضمن بررسی مسائل امنیتی مشترک، راهکارهای تعمیق روابط دوجانبه را نیز مورد بحث و تبادل نظر قرار دادند. وزیر دفاع ایران در این دیدار با اشاره به اهمیت همکاری‌های دفاعی به ویژه با بهره گیری از ظرفیت سازمان های بین المللی به ویژه بهره گیری از ظرفیت حضور دو کشور در  شانگهای در مقابله با تهدیدات مشترک و مبارزه با یکجانبه گرایی، امضای این سند را گامی مؤثر در تقویت تعاملات دفاعی و امنیتی تهران و مینسک دانست. از سوی دیگر، وزیر دفاع بلاروس نیز بر ضرورت تداوم همکاری‌های دفاعی در راستای تأمین امنیت پایدار تأکید کرد. این سند همکاری در ادامه روند گسترش مناسبات تهران و مینسک در حوزه‌های مختلف به امضا رسیده  و نشان‌دهنده تعمیق روابط استراتژیک دو کشور در حوزه دفاعی است. انتهای پیام/
3274207,رزمایش مرکب کمربند دریایی ۲۰۲۵ پایان یافت,۲۲ اسفند ۱۴۰۳ - ۱۴:۳۵,https://newsmedia.tasnimnews.com/Tasnim/Uploaded/Image/1403/12/19/1403121909195958832332624.jpg,به گزارش گروه دفاعیخبرگزاری تسنیم، امیر دریادار مصطفی تاج‌الدینی معاون عملیات نیروی دریایی ارتش اظهار داشت: رزمایش مرکب امنیت دریایی 2025 ایران، چین و روسیه با برگزاری رژه یگان‌های شرکت کننده از مقابل ناوشکن جمهوری اسلامی ایران «جماران» در منطقه شمال اقیانوس هند پایان یافت.  در این مراسم تمامی شناورهای شرکت کننده در رزمایش از نیروی دریایی ارتش جمهوری اسلامی ایران، نیروی دریایی سپاه پاسداران انقلاب اسلامی و نیروی دریایی کشورهای چین و روسیه از مقابل ناوشکن جمهوری اسلامی ایران جماران رژه رفتند. در این رژه یگان‌های شناور و پروازی نیروهای دریایی ارتش جمهوری اسلامی ایران شامل ناوشکن های «جماران»، الوند، بایندر و ناوهای نیزه، گناوه، نایبند، بهرگان و شناورهایی از نیروی دریایی سپاه پاسداران شامل ناو محافظ «شهید صیاد شیرازی»، ناو «شهید روحی» و ناو «شهید محمودی» و شناورهای تندرو و همچنین ناوشکن رزخی، ناوشکن تسدی ژاپوف و ناو لجستیکی پچینگا نیروی دریایی چین با ناو شکن بائو تو و ناو لجستیکی گا ئو یو هو حضور داشتند. انتهای پیام/
3274027,تمرین آزادسازی کشتی ربوده شده در رزمایش ایران، چین و روسیه,۲۲ اسفند ۱۴۰۳ - ۱۱:۴۷,https://newsmedia.tasnimnews.com/Tasnim/Uploaded/Image/1402/12/24/1402122410100325729615434.jpg,به گزارش گروه دفاعیخبرگزاری تسنیم، در ادامه برگزاری رزمایش مرکب کمربند امنیت دریایی 2025، یگان‌های شناور و پروازی و تیم‌های عملیات ویژه ایران، چین و روسیه، عملیات آزادسازی کشتی ربوده شده را تمرین کردند.  در این مرحله پس از ارسال پیام اضطراری کشتی‌های تجاری به مرکز MRCC چابهار، ابتدا منطقه عملیات توسط یک فروند بالگرد SH3D نیروی دریایی ارتش جمهوری اسلامی ایران مورد شناسایی و جستجو قرار گرفت و سپس ناوشکن جمهوری اسلامی ایران «الوند» به‌عنوان ناو سرفرماندهی رزمایش، شناورهای رزمی مستقر در منطقه را برای اجرای عملیات آزادسازی به محدوده مورد نظر گسیل داد. در ادامه نیروهای عملیات ویژه ارتش و سپاه با مشارکت نیروهای عملیات ویژه چین و روسیه با فرود آمدن از هوا با اجرای هلی برن و راپل بر روی شناور ربوده شده، عملیات تصرف را انجام داده و پس از دستگیری دزدان دریایی، عملیات آزاد سازی کشتی را با موفقیت اجرا کردند. این سناریوها شامل دستگیری دزدان دریایی، مبارزه با خرابکاری‌های ایجاد شده در کشتی توسط دزدان دریایی که برای به تاخیر انداختن عملیات نجات اعمال شده بود، مداوای زخمیان و مصدومان حادثه و در نهایت اجرای عملیات یدک‌ شناور تجاری به لنگرگاه امن بود، با موفقیت انجام شد. انتهای پیام/
3272727,مشخصات ناوشکن‌های روسی و چینی حاضر در رزمایش ارتش,۲۲ اسفند ۱۴۰۳ - ۰۹:۲۶,https://newsmedia.tasnimnews.com/Tasnim/Uploaded/Image/1403/12/21/140312211349510232350044.jpg,گروه دفاعیخبرگزاری تسنیم: هفتمین رزمایش مرکب دریایی با نام رزمایش کمربند امنیت دریایی 2025 به‌میزبانی نیروی دریایی ارتش جمهوری اسلامی ایران و  با حضور ناوهایی از کشورهای چین و روسیه در منطقه شمال اقیانوس هند در حال برگزاری است. این رزمایش با هدف ارتقای امنیت و تعاملات دریانوردی پایدار در شمال اقیانوس هند و روابط بین نیروی دریایی راهبردی ارتش، نیروی دریایی جمهوری خلق چین و نیروی دریایی فدراتیو روسیه در طراحی و اجرای عملیات مرکب دریایی انجام می‌شود. علاوه بر کشورهای روسیه و چین، ناظرانی از کشورهای آذربایجان، آفریقای جنوبی، عمان، قزاقستان، پاکستان، قطر، عراق، امارات و سریلانکا در این رزمایش حضور دارند. رزمایش کمربند امنیت دریایی برای نخستین مرتبه در سال 1398 برگزاری شد و پس از آن همه‌ساله این رزمایش در منطقه شمال اقیانوس هند و به‌میزبانی منطقه سوم نیروی دریایی ارتش جمهوری اسلامی ایران برگزار می‌شود و هدف اصلی آن توسعه همکاری بین نیروهای دریایی کشورهای عضو آیونز (اتحادیه همکاری‌های منطقه‌ای حاشیه اقیانوس هند IOR-ARC = Indian Ocean Rim-Association for Regional Cooperation) برای مقابله با دزدی‌های دریایی و ارتقای امنیت دریایی در منطقه است.  در  رزمایش امسال نیروی دریایی روسیه با شناورهای Rezkiy و Aldar Tsydenzhapov از کلاس Steregushchiy به‌همراه شناور لجستیکی  و نیروی دریایی چین با ناوشکن baotou type_052d به‌همراه شناور لجستیکی Gaoyouhu (904) در این رزمایش شرکت کرده‌اند. در این گزارش به بررسی مشخصات و ویژگی‌های ناوهای رزمی خارجی شرکت‌کننده در این رزمایش خواهیم پرداخت. ناوهای رزکی و آلدار تسدینژاپوف از سری ناوهای کلاس آستروگاشی نیروی دریایی روسیه ساخت صنایع دریایی روسیه در سنت‌پترزبورگ است که نمونه اولیه آن در سال 2007 رونمایی شد و بنا بود به‌عنوان پرتعدادترین شناور در اختیار نیروی دریایی روسیه قرار گیرد. شناورهای کلاس آستروگاشی در مدل‌های مختلفی طراحی و تولید شده‌اند که شناورهای شرکت‌کننده در رزمایش،‌ از مدل 20380 یعنی نمونه‌های اولیه تولیدشده از این کلاس هستند. این شناورها دارای 104 متر طول و 1880 تا 2200 تن وزن هستند. ناوهای رزکی (بالا) و آلدار تسدینژاپوف (پایین) از نیروی دریایی روسیه که برای شرکت در رزمایش مرکب به ایران آمده‌اند در جریان طراحی این شناورها به کاهش سطح مقطع راداری توجه شده و به همین منظور در بدنه آنها از مواد کامپوزیتی استفاده شده است. در حوزه پیشران این شناورها دارای 4 موتور پرقدرت 16دی49 هستند که می‌توانند این شناور را به بیشینه سرعت 55 کیلومتر بر ساعت برسانند، علاوه بر این در موتور ناوهای آستروگاشی از فناوری‌هایی برای کاهش صدا به‌منظور جلوگیری از کشف آن توسط زیردریایی‌ها استفاده شده است. ناوهای کلاس آستروگاشی به یک رادار با برد 150 کیلومتر مجهز هستند که می‌تواند تا 200 هدف را به‌صورت همزمان کشف کند و توانایی کشف انواع موشک‌های ضدکشتی را نیز دارد. در حوزه تسلیحاتی این شناورها می‌توانند تا 8 موشک کروز ضدکشتی خا31 با برد 130 کیلومتر را با خود حمل کنند، هم‌چنین این شناورها مجهز به دو سامانه ای‌کی630 برای دفاع نقطه‌ای با توان شلیک 4 تا 7 هزار گلوله در دقیقه هستند. در جلوی ناو یک توپ خودکار 100میلی‌متری برای مقابله با تهدیدات سطحی و هوایی و پشت‌سر آن یک سیلوی 12تایی برای حمل دو نوع موشک پدافندی در نظر گرفته شده است. این سیلو‌ها می‌توانند موشک‌های 9ام96 با برد 40 تا 120 کیلومتر را برای درگیری با اهداف در برد و ارتفاع متوسط و موشک 9ام100 که برای درگیری در برد و ارتفاع پست خصوصاً موشک‌های ضدکشتی طراحی شده است. همچنین ناوهای کلاس آستروگاشی مجهز به پد و آشیانه بالگرد هستند و می‌توانند یک فروند بالگرد را حمل و نگهداری کنند. نیروی دریایی چین اما با یکی از بِروزترین شناورهای رزمی خود به رزمایش مرکب دریایی آمده است. ناوهای بائوتو از کلاس ناوهای تایپ52 پس از ناوهای تایپ55 پیشرفته‌ترین ناوهای نیروی دریایی ارتش چین به‌شمار می‌روند. ناوشکن بائوتو از کلاس تایپ52 نیروی دریایی چین که برای شرکت در رزمایش مرکب دریایی به ایران آمده است اولین نمونه از ناوهای تایپ52 در سال 2004 به نیروی دریایی چین وارد شد و پس از آن دو بِروزرسانی روی این شناورها صورت گرفت و آخرین نسخه آن ناو تایپ52D است که ناو بائوتو نیز از همین مدل است. این ناو دارای 7500 تن وزن و 156 متر طول است که با دو موتور با توان 38000 اسب بخار دارای سرعت 50 کیلومتر بر ساعت است. ناو بائوتو دارای 32 سیلوی عمودی پرتاب موشکهای ضدکشتی C-803 ،CJ-10 و YJ-18 است. در سینه این شناور یک توپ 130میلی‌متری قرار دارد که با یک سامانه دید حرارتی مجهز به مسافت‌یاب لیزری هدایت می‌شود و علاوه بر آن این شناور دارای 6 پرتابگر اژدر برای مقابله با زیردریایی‌ها است، همچنین این شناور در حوزه دفاعی از یک سامانه دفاع نقطه‌ای تایپ730 در جلوی یک سامانه HHQ-10 برای مقابله با موشک‌های ضدکشتی بهره می‌برد و دارای توانایی حمل 32 موشک HHQ-9 پدافند هوایی است. این ناو نیز با دارا بودن یک پد و آشیانه بالگرد قادر است یک فروند بالگرد کاموف27 یا زد9 را با خود حمل و نگهداری کند. انتهای پیام/+
3273711,وزیر دفاع وارد بلاروس شد,۲۱ اسفند ۱۴۰۳ - ۲۰:۱۵,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم، امیر سرتیپ خلبان عزیز نصیرزاده وزیر دفاع و پشتیبانی نیروهای مسلح جمهوری اسلامی ایران امروز وارد بلاروس شد. وی در بدو ورود به فرودگاه مینسک، مورد استقبال مقامات بلندپایه این کشور قرار گرفت. بر اساس برنامه اعلام‌شده، وزیر دفاع ایران در این سفر با مقامات نظامی و غیرنظامی بلاروس دیدار و درباره توسعه همکاری‌های دوجانبه در حوزه‌های مختلف گفت‌وگو خواهد کرد. در این دیدارها موضوعاتی همچون همکاری‌های دفاعی، تبادلات فنی و راهکارهای گسترش تعاملات دو کشور مورد بحث و بررسی قرار می گیرد. گفتنی است این سفر در راستای تقویت روابط راهبردی بین تهران و مینسک انجام می‌شود و نشان‌دهنده عزم دو کشور برای افزایش سطح همکاری‌های مشترک است. انتهای پیام/
3273615,سخنگوی سپاه: اظهارات رفیق‌دوست بطور قطع تکذیب می‌شود,۲۱ اسفند ۱۴۰۳ - ۱۶:۲۱,https://newsmedia.tasnimnews.com/Tasnim/Uploaded/Image/1403/01/14/1403011409340992729722454.png,به گزارش گروه دفاعیخبرگزاری تسنیم، سردار نائینی معاون روابط عمومی و سخنگوی سپاه پاسداران انقلاب اسلامی در واکنش به محتوای گفتگوی اخیر آقای محسن رفیق دوست با یکی از رسانه‌ها، آن را نادرست و غیر واقعی دانست و تاکید کرد: همان گونه که از پیشینه و سوابق خدمتی آقای محسن رفیق دوست در سپاه پاسداران انقلاب اسلامی برمی‌آید، ایشان هیچگاه در مسائل اطلاعاتی، امنیتی و عملیاتی این نهاد هیچ مسئولیت و نقشی نداشته‌اند و عمده مسئولیت‌های وی در حوزه تامین تدارکات و پشتیبانی‌های سپاه در دوران دفاع مقدس بوده است و این اظهارات، نظرات شخصی ایشان می‌باشد.  وی افزود: مواردی که آقای رفیق دوست به عنوان خاطرات شخصی در مورد ترور برخی افراد در خارج از کشور و یا ارتباط با گروه های جدایی طلب نقل کرده‌اند، هرگز واقعیت نداشته و فاقد اصالت و بطور قطع تکذیب می‌شود. سخنگوی سپاه تاکید کرد: بهره‌برداری رسانه‌ای دستگاه‌های تبلیغی بیگانه و منافقین از این مصاحبه در شرایطی است که دست آنان در عمده اقدامات تروریستی کاملا ثابت شده است‌ و هرگز با تکنیک‌های تبلیغاتی از خاطره ملت شریف ایران پاک نخواهد شد. انتهای پیام/
3273356,رهگیری و انهدام اهداف هوایی در رزمایش امنیت دریایی,۲۱ اسفند ۱۴۰۳ - ۱۲:۱۱,https://newsmedia.tasnimnews.com/Tasnim/Uploaded/Image/1403/12/21/140312211151490932349024.jpeg,به گزارش گروه دفاعیخبرگزاری تسنیم، امیر دریادار مصطفی تاج الدینی معاون عملیات نیروی دریایی ارتش اظهار داشت: در ادامه رزمایش مرکب کمربند امنیت دریایی 2025 ایران، چین و روسیه، در شمال اقیانوس هند، شب گذشته عملیات تیراندازی شبانه به اهداف هوایی که از مهم‌ترین تمرینات دریایی به شمار می‌رود توسط یگان‌های شرکت کننده با موفقیت انجام و همچنین عملیات تیراندازی روزانه نیز اجرا شد.  معاون عملیات نیروی دریایی ارتش گفت: عملیات تیراندازی شبانه و روزانه به اهداف هوایی مستلزم هماهنگی و دستورات جزء به جزء است. سناریوی این تمرین بر پایه یک زبان تاکتیکی مشترک بین نیروهای دریایی ایران متشکل از نیروی دریایی ارتش جمهوری اسلامی ایران و نیروی دریایی سپاه پاسداران و همچنین نیروهای دریایی کشورهای چین و روسیه طراحی و با موفقیت اجرا شد. وی در پایان تفاوت رزمایش مرکب کمربند امنیت دریایی 2025  با سایر رزمایشهای ادوار گذشته را در تعداد یگانها و کشورهای شرکت کننده در سناریوها و مشارکت پر رنگ یگانهای پروازی، بالگردها و بال ثابت‍ها در عمق منطقه عملیاتی ذکر کرد. انتهای پیام/
3273343,نیروی زمینی رتبه نخست جشنواره سراسری قرآنی سپاه را کسب کرد,۲۱ اسفند ۱۴۰۳ - ۱۱:۴۷,https://newsmedia.tasnimnews.com/Tasnim/Uploaded/Image/1396/04/26/1396042609004531511417474.jpg,به گزارش گروه دفاعیخبرگزاری تسنیم، در جشنواره قرارگاه قرآنی نور سپاه نیروی زمینی به عنوان رده برتر قرآنی سپاه  معرفی شد. مسئول نمایندگی ولی فقیه در نزسا،  معاون تربیت و آموزش عقیدتی سیاسی نزسا، معاونت روابط عمومی و تبلیغات، امور قرآنی و گروه توپخانه 56 یونس از دیگر رده‌های نیروی زمینی سپاه بودند که حائز رتبه‌های برتر در بخش‌های مختلف این جشنواره شدند. افزایش چشمگیر شمار حافظین یک جزء قرآن کریم، کسب مقام نخست مسابقات سراسری قرآنی سپاه در سال 1403 و  افزایش کارگاه های مهارت افزایی قرآن، افتتاح و راه اندازی دار القران در رده‌ها و توجه ویژه به امور قرآنی سربازان از جمله اقدامات برتر نیروی زمینی سپاه در حوزه قرآنی بوده است.  انتهای پیام/
3273232,رضایت ۸۴ درصدی از نیروی زمینی ارتش,۲۱ اسفند ۱۴۰۳ - ۱۰:۱۴,https://newsmedia.tasnimnews.com/Tasnim/Uploaded/Image/1403/02/17/140302171946167629970364.jpeg,به گزارش خبرنگار دفاعیخبرگزاری تسنیم، امیر کیومرث حیدری فرمانده نیروی زمینی ارتش در پنجمین همایش طرح‌های لبیک معاونت نیروی انسانی نزاجا طی سخنانی اظهار داشت: طرح‌های لبیک‌ در‌ حقیقت کارویژه نیروی‌ زمینی ارتش و لبیک به ولایت است. وی افزود: ما باید همه منابع مالی خودمان را در راستای فرمایش فرمانده کل قوا هزینه کنیم و تمام این طرح‌های لبیک در راستای اجرای فرامین رهبر معظم انقلاب است که به نیروهای مسلح ابلاغ کرده‌اند. امیر حیدری ادامه داد: پیام وجود 10 طرح‌ لبیک در معاونت نیروی انسانی نزاجا حفظ کرامت انسانها است زیرا نیروی انسانی یکی از مبانی اصلی قدرت است. فرمانده نیروی زمینی ارتش عنوان کرد: تمدن‌های بزرگ بشری هم به اهمیت مقوله نیروی انسانی واقف بوده‌اند و اگر ما هم در‌ نیروی زمینی 10 طرح لبیک را به این حوزه اختصاص داده‌ایم معلوم است به بیراهه نرفته‌ایم و به یکی از مولفه‌های اصلی قدرت توجه کرده‌ایم. وی با بیان اینکه اگر زیباترین اندیشه‌ها در جامعه منتشر شود ولی باز هم برای اجرای آنها به نیروی انسانی نیاز است، گفت: ما هم در نیروی زمینی اگر بهترین طرح‌ها را داشته باشیم وقتی این طرح‌ها به تعالی می‌رسد که فرماندهان برای اجرای آنها کمر همت ببندند. باید بگویم هنوز اجرای برخی از طرح‌های لبیک آنطور که مورد پسند باشد نیست و نیاز است تا فرماندهان محترم با تامل و همت بیشتری به این طرح‌ها توجه کنند. امیر حیدری اظهار داشت: اما به لطف خدا عمده طرح‌های لبیک در‌ حوزه نیروی انسانی بخوبی اجرا شده است و رضایت رهبر انقلاب از نیروی زمینی ارتش گواه این‌موضوع است. رهبر انقلاب هم‌ رسیدگی به نیروی انسانی را بر ارتقا تجهیزاتی اولا می دانند و ما هم در همین مسیر قدم بر می‌داریم. فرمانده نیروی زمینی ارتش گفت: بر اساس نظر سنجی‌های سازمان حفاظت اطلاعات ارتش سطح رضایت از نیروی زمینی ارتش بسیار بالا است و ما تا 84 درصد رضایتمندی را در کارنامه نیروی زمینی داریم. علاوه بر این بر اثر اجرای طرح‌های لبیک در نیروی زمینی خودزنی در‌پادگان‌ها 60 درصد کاهش پیدا کرده‌ است. وی در رابطه با بازنشستگان نزاجا گفت: خدماتی که به بازنشستگان می‌دهیم خدماتی نیست که بنده را قانع کند. لذا معاونت نیروی انسانی باید به یگان‌ها ابلاغ کند که هر سه ماه یکبار از بازنشستگان خود تقدیر کنند. فرمانده نیروی زمینی ارتش عنوان کرد: هر فرمانده‌ای موظف است در ارتقا معیشت کارکنان زیر مجموعه‌ای توجه قاطع و عملی داشته باشد. من آرزو دارم بتوانیم علاوه بر فیش حقوقی مصوب، کمک‌های معیشتی در قالب یک فیش حقوق مجزا به صورت فراگیر به همه رزمندگان نیروی زمینی پرداخت کنیم. انتهای پیام/
3272998,سردار سلامی: مقاومت تنها راه نجات از بردگی و اسارت است,۲۰ اسفند ۱۴۰۳ - ۱۸:۱۷,https://newsmedia.tasnimnews.com/Tasnim/Uploaded/Image/1402/12/21/140212211043126229594234.jpg,به گزارش خبرنگار دفاعیخبرگزاری تسنیم، سرلشکر حسین سلامی فرمانده کل سپاه در سومین جشنواره قرآنی نور سپاه با اشاره به اینکه که سپاه یک نهاد قرآنی است، اظهار داشت: امروز سپاه به یک شجره طیبه با ریشه های عمیق ایمان پاسداران شکل گرفته است و شاخه های آن در اقصی نقاط جهان منادی آزادی، شرف و امنیت مسلمانان مظلوم است. وی ادامه داد: هم خانه پاسداران و بسیجیان مومن و انقلابی و فداکار ما و هم خود پاسداران نمادهایی روشن از آیات روح بخش الهی هستند. فرمانده کل سپاه با بیان اهمیت روح قرآن کریم در ذکر مسلمانان و پاسداران انقلاب، عنوان کرد: سپاه پاسداران جاری کننده حدود الهی و جاری کننده احکام و ارزش های اسلامی روی زمین است. سرلشکر سلامی اضافه کرد: پاسداران انقلاب مجاهدان راه خدا و صحابی امروزی پیامبر و امام حسین علیه السلام در روز عاشورا هستند و این نشانه ها باید در رخسار معنوی و حرکت  با ثبات مجاهدان منجر به پیروزی در جنگ با کفار و منافقان و مشرکان خواهد شد. فرمانده کل سپاه تاکید کرد: سپاه منطق مقاومت را به عنوان تنها راه نجات مسلمانان از اسارت و بردگی و سیطره طلبی مستکبران می داند. وی با اشاره به لزوم ایستادن در برابر دشمنان با ثبات قدم و عدم میل خفیف به آن ها، یادآور شد: امروز رهبری انقلاب با تمام وجود در قلب یک نبرد بزرگ و میدان وسیع ایستاده اند که در مقابلشان صفی از دشمنان با تجربه، مسلح و با انگیزه وجود دارند. سرلشکر سلامی تصریح کرد: اگر به دشمن حتی میل خفیفی داشته باشیم؛ شکست می خوردیم و آتش ما را احاطه می کند. سرلشکر سلامی با بیان اینکه نباید از رحمت خدا ناامید شد و باید محکم در مقابل دشمن ایستاد، گفت: باید حقایق معنوی مقاومت را در زندگی فردی، اجتماعی خود نشان دهیم. استقامت جلوه صبر، توکل و توسل در برابر سختی هاست و ما نتایج این آیات را در وقایع پیرامون خود دیده ایم. وی با اشاره به اینکه قلت در مقابل دشمنان علت شکست نیست، بلکه ضعف عامل شکست است، اضافه کرد: مسلمانانی که در حنین به کثرت سپاه خود بالیدند؛ شکست خوردند و امروز ما غزه را در محاصره و زیر آتش و سرما و سختی می بینیم و 16 ماه وضعیت همین است که نهایتا این غزه بود که در جنگ با دشمن صهیونیستی پیروز شد. فرمانده کل سپاه عنوان داشت: مردم غزه در حالی که خانه هایشان ویران شد، پیروز شدند؛ اما آن ها که خانه هایشان فرونریخت، قلب هایشان فروریخت و شکست خوردند و همانا پیروزی در قلب ها بدست می آید. وی با تاکید بر اینکه اگر خداوند از بندگانش ضعف ببیند، نصرتشان تقلیل خواهد یافت، ادامه داد: تا زمانی که بر مبنای دستورات و احکام قرآن عمل کنیم، شکست نخواهیم خورد. مقاومت با ایمان حقیقی و تزلزل ناپذیر و اراده های محکم حاصل می شود و یمنی ها نشانه های آشکار مقاومت در برابر دشمن مستکبر هستند که در برابر هیبت ظاهری استکبار نهراسیدند. فرمانده کل سپاه با اشاره به اینکه وقتی فتوحات مبین حاصل می شود، قلب ها مستحکم می شوند، اضافه کرد: برادران ما در لبنان، یمن، عراق و فلسطین به خوبی حقایق مقاومت را درک کردند و این همان چیزی است که ما در دوران دفاع مقدس تجربه کردیم. همه آرامش و امنیت و پیروزی ما در گروه تمسک و توجه به قرآن است. انتهای پیام/
3272979,سردار قاآنی: حرکت در مسیر حق محصول مقاوم بودن است,۲۰ اسفند ۱۴۰۳ - ۱۷:۴۱,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش خبرنگار دفاعیخبرگزاری تسنیم، سردار اسماعیل قاآنی فرمانده نیروی قدس در محفل انس با قرآن کریم و سومین جشنواره قرآنی نور سپاه اظهار داشت: درحقیقت مقاومت روح حاکم بر هر مسلمانی است زیرا از دستورات اساسی و صریح خداوند به پیامبر(ص) و همه پیروان او است. وی ادامه داد: در نماز بعد از صلوات، خواسته مقاومت بزرگترین خواسته است. راست بودن در مسیر حق، محصول مقاوم بودن است. هرکس می‌خواهد در صراط مستقیم حرکت کند باید صاحب مقاومت باشد. قاآنی تصریح کرد: همه مسلمانان اهل مقاومت هستند، اما در مقاطعی مانند دفاع مقدس، طوفان الاقصی، نبرد لبنان، مقاومت در یمن، عراق و فلسطین، این مقاومت ظهور و بروز بیشتری پیدا کرده است. فرمانده نیروی قدس سپاه با اشاره به لزوم توجه به مهدویت در سایه قرآن کریم، اضافه کرد: امیدواریم در سایه قرآن، مقاومت را ادامه دهیم. انتهای پیام/
3272617,نشست توجیهی رزمایش مرکب کمربند امنیت دریایی ۲۰۲۵ برگزار شد,۲۰ اسفند ۱۴۰۳ - ۱۱:۵۰,https://newsmedia.tasnimnews.com/Tasnim/Uploaded/Image/1403/12/20/1403122011455361532341734.jpg,به گزارش گروه دفاعیخبرگزاری تسنیم،‌ امیر دریادار مصطفی تاج‌الدینی معاون عملیات نیروی دریایی ارتش و سخنگوی رزمایش مرکب کمربند امنیت دریایی 2025 ایران، چین و روسیه در نشست توجیهی این رزمایش که با حضور فرماندهان یگان‌های شناور و پروازی نیروهای دریایی ارتش و سپاه و نیروی دریایی کشورهای چین و روسیه برگزار شد، اظهار داشت: شمال اقیانوس هند یکی از مهم‍ترین آبراه‌های جهان بوده و نقش مهمی در تجارت بین الملل دارد.  وی افزود: برقراری امنیت کامل خطوط کشتیرانی در منطقه یاد شده، بویژه در محدوده بین تنگه هرمز، تنگه مالاگا و تنگه باب‍المندب که به مثلث طلایی مشهور شده است، از یک سو ضامن حفظ منافع اقتصادی در صحنه جهانی بوده و از سوی دیگر، همکاری و همگرایی نیروهای دریایی مختلف را می طلبد و به همین دلیل این رزمایش دریایی سه جانبه، در دستور کار قرار گرفته است. وی ادامه داد: رزمایش مرکب کمربند امنیت دریایی 2025، از اهمیت خاصی برخوردار است زیرا اقیانوس هند و دریای عمان از مناطق کلیدی تجارت جهانی محسوب شده و کشورهای بسیاری در این منطقه تردد دارند و به همین جهت حفظ امنیت دریایی در آن بسیار مهم و حیاتی است. سخنگوی رزمایش مرکب کمربند امنیت دریایی 2025 تاکید کرد: ماهیت مشترک تهدیدات دریایی و تحولات سیاسی بین دولت‌ها برای انجام اقدامات هماهنگ، باعث شده که نیروهای دریایی بیش از گذشته با یگدیگر همکاری کنند؛ بالا بردن آمادگی رزمی و دست‍یابی به امنیت جمعی و تبادل تجربه در حوزه امداد و نجات و مقابله با تروریسم و دزدی دریایی از اهداف مهم این رزمایش به شمار می‌رود. دریادار دوم تاج‌الدینی اظهار داشت: هدف از تشکیل این نشست، ایجاد هماهنگی کامل در خصوص سناریو، سازمان رزم، مراحل اجراء، پشتیبانی، مخابرات، ایمنی و امنیت دریایی است؛ سناریوهای مختلفی از جمله کمک به کشتی‌های سانحه دیده، انجام اقدامات امدادی و پزشکی، عملیات تجسس و نجات، برقراری امنیت کشتیرانی و خطوط مواصلاتی و حفظ امنیت دریانوردی در این رزمایش پیش‌بینی شده و در اجرای سناریوهای یاد شده تمرینات مختلفی نیز به منظور ارتقای هماهنگی و مهارت جمعی برنامه‌ریزی شده است. وی اذعان کرد: امیدوارم به نحو مطلوب و شایسته بتوانیم مراحل مختلف طرح‌ریزی و اجرای این رزمایش مرکب دریایی سه جانبه را با حضور فعال شما برگزار کنیم  و به کلیه اهداف از پیش تعیین شده نائل شویم. در پایان از همه شما فرماندهان و مسئولان رزمایش می‌خواهم ضمن انجام هماهنگی کامل در زمینه اجرای سریال‍ها و سناریوهای پیش‌بینی شده، ایمنی را بالاتر و برتر از همه موارد در سر لوحه کار خود قرار دهید؛ آسمانی صاف، دریایی آرام و بادی موافق برای همه یگان‍های شرکت کننده آرزومندم. امیر تاج‌الدینی همچنین در نشست خبری مشترک با فرماندهان یگان‌های روسیه و چین در رزمایش مرکب کمربند امنیت دریایی 2025 اظهار داشت: امروز شاهد آغاز هفتمین رزمایش مرکب کمربند امنیت دریایی با مشارکت نیروی دریایی جمهوری اسلامی ایران که شامل شناورهایی از نیروی دریایی ارتش و نیروی دریایی سپاه و همچنین شناورهای از نیروی دریایی فدراتیو روسیه و نیروی دریایی خلق چین هستیم. تاج الدینی ادامه داد: هفتمین رزمایش مرکب کمربند امنیت دریایی را در سه فاز طراحی کردیم که فاز اول آن را شاهد هستیم و پس از دریافت یگان‍های شناور مهمان و انتقال افسران و فرماندهان شناورها به ساحل و شرکت در جلسه توجیهی، توجیهات تخصصی به طور کامل انجام و جلسات تخصصی ادامه دارد و پس از برگزاری مراسم آشنایی، از فردا فاز دریانوردی ما آغاز خواهد شد و در آن سریال های مختلفی از قبیل نجات کشتی ربوده شده، تجسس و نجات، اطفای حریق، هلی برن و تمرینات مختلفی که به‍کارگیری هواگردها و بالگردها طراحی شده انجام می‍دهیم و بعد از نجات و آزادسازی شناورهای ربوده شده، رژه دریایی انجام می‍شود. همچنین در ادامه و بعد از انجام تمرینات در دریا،  دیبریفینگ (گزارش پس از عملیات) و تجزیه و تحلیل اجرای رزمایش انجام می‍شود. معاون عملیات نیروی دریایی ارتش تاکید کرد: این رزمایش با ابتکار نیروی دریایی ارتش جمهوری اسلامی ایران و با حضور پررنگ نیروی دریایی سپاه و با محوریت کشورهای ایران، روسیه و چین انجام می‍شود. وی با بیان اینکه امسال شاهد حضور 9 کشور به عنوان ناظر در رزمایش مرکب کمربند امنیت دریایی هستیم، عنوان کرد:  قطر، عراق، آفریقای جنوبی، عمان، امارات، سریلانکا، پاکستان، آذربایجان و قزاقستان نسبت به اعزام ناظر اقدام کردند و در مجموع 12 کشور در رزمایش حاضر هستند. تاج الدینی تاکید کرد: هدف رزمایش ارتقای امنیت دریانوردی در شمال اقیانوس هند و افزایش تعاملات دریایی بین نیروی دریایی جمهوری اسلامی ایران، نیروی دریایی خلق چین و فدراتیو روسیه به منظور افزایش سطح همکاری‍ها و مهارت‍آموزی و انتقال تجربه است و در تلاشیم در سال های آتی بتوانیم گستره این همکاری‍ها را در سایر کشورهای همسو و همسایه داشته باشیم. وی تصریح کرد: همانطور که می‍دانید در مرزهای زمینی، یک کشور به تنهایی می‍توان امنیت را برقرار کند، اما شمال اقیانوس هند و پهنه اقیانوسی با توجه گستره آن، کشورهای همسو و صاحب منافع لازم است جهت مبارزه با پدیده شوم دزدی دریایی و مبارزه با تروریسم دریایی  ائتلاف سازی داشته باشند؛ چرا که بسیاری از کشوها به منظور حفظ منافع شان در پهنه اقیانوسی ائتلاف سازی می‍کنند. تاج الدینی گفت: ما نیز هفتمین مرحله این ائتلاف را برای حفظ منافع جمهوری اسلامی ایران و کشورهای همسو و صاحب منافع در شمال اقیانوس هند انجام می‍دهیم. وی در ادامه با اشاره به تاثیر رزمایش مرکب کمربند امنیت دریایی بر روند امنیت دریایی کشورهای عضو شانگهای اظهار کرد: علاوه بر کشورهای عضو شانگهای، موضوع همه کشورهای حاضر این حوزه مطرح است. همانطور که مستحضرید تجارت جهانی وابسته به مثلث طلایی و تنگه‍های مالاگا،  هرمز و باب المندب است و در نهایت هر آنچه که ما از ادوار مختلف این رزمایش ها با هم بعنوان شعار برای برقراری صلح و امنیت انتخاب کردیم حفظ امنیت و ارتقای جمعی آن است. تاج الدینی خاطرنشان کرد: ما حتی از کشورهای عضو پیمان شانگهای و همه کشورهای حاضر در منطقه دعوت و اعلام کردیم که حضور آنها می‍تواند موجب ارتقای امنیت جمعی شود انتهای پیام/
3272490,ناوهای چین و روسیه وارد آب‌های سرزمینی ایران شدند,۲۰ اسفند ۱۴۰۳ - ۱۰:۰۲,https://newsmedia.tasnimnews.com/Tasnim/Uploaded/Image/1403/12/20/1403122009571230232340434.jpg,به گزارش گروه دفاعیخبرگزاری تسنیم، یگان‌های شناوری فدراسیون روسیه شامل ناوشکن رزخی، ناوشکن تسدی ژاپوف و ناو لجستیکی پچینگا و نیروی دریایی چین با ناوشکن بائو تو و ناو لجستیکی گا ئو یو هو به‌منظور برگزاری رزمایش مرکب کمربند امنیت دریایی 2025 در شمال اقیانوس هند وارد آب‌های سرزمینی ایران شدند.  در این رزمایش، یگان‌های شناور و پروازی نیروهای دریایی ارتش جمهوری اسلامی ایران شامل ناوشکن‌های «جماران»، الوند، بایندر و ناوهای نیزه، گناوه، نایبند، بهرگان و شناورهایی از نیروی دریایی سپاه پاسداران شامل ناو محافظ «شهید صیاد شیرازی»، ناو «شهید روحی» و ناو «شهید محمودی» حضور دارند. رزمایش مرکب امنیت دریایی ایران، چین و روسیه از فردا سه‌شنبه در بندر چابهار آغاز می‌شود. این رزمایش با حضور ناو‌ها و شناورهای رزمی و پشتیبانی نیروهای دریایی چین و روسیه و همچنین ناوهای نیروهای دریایی ارتش و سپاه و ناظرانی از کشورهای آذربایجان، آفریقای جنوبی، عمان، قزاقستان، پاکستان، قطر، عراق، امارات و سریلانکا در منطقه شمال اقیانوس هند برگزار خواهد شد. انتهای پیام/+
3272208,آنقدر توان دفاعی را بالا می‌بریم که دشمن جرات تهدید نکند,۱۹ اسفند ۱۴۰۳ - ۱۵:۵۸,https://newsmedia.tasnimnews.com/Tasnim/Uploaded/Image/1400/10/09/1400100920172775424395314.jpg,به گزارش گروه دفاعیخبرگزاری تسنیم، سردار علی فدوی جانشین فرمانده کل سپاه در مراسم تشییع شهید مصطفی عبداللهی طی سخنانی اظهار داشت:  آنقدر به بالا بردن توان دفاعی خود ادامه می‌دهیم که دشمنان حتی در ذهن‌شان هم جرات فکر کردن برای تهدید ایران را نکنند.  وی افزود: این راه ادامه دارد تا به بالاترین روندی که می‌تواند انسان به آن پیدا بکند، دست پیدا کنیم که دشمنان حتی در ذهن شان هم جرات فکر کردن برای تهدید ایران را نکنند. سردار فدوی تصریح کرد: افزایش اقتداری دفاعی موضوعی است که هیچ پاسداری در راه دستیابی به آن هرگز کوتاهی نکرده و نمی‌کند و این تکلیفی است که آیه آن بر روی سینه همه پاسداران نوشته شده است. جانشین فرمانده سپاه عنوان کرد: شهید عبداللهی که من 40 سال است ایشان را می‌شناسم هموراه طی این چهار دهه در همین مسیر قرار داشت و حتی بعد از آنکه در کسوت بازنشستگی درآمد تغییری در روند کاری او ایجاد نشد و به تحقیقات در مسائل  ویژه ادامه داد. وی در پایان گفت: بار‌ها مواقعی پیش می‌آمد که طی آن‌ها انتظار شهادت برادر عبداللهی را می‌داشتیم، اما عمرش باقی بود تا اینکه در این ایام به شهادت برسد. به گزارش تسنیم، 16 اسفندماه در پی حادثه آتش‌سوزی در یکی از مراکز نیروی دریایی سپاه، یکی از کارکنان آن نیرو به نام‌ «مصطفی عبداللهی» دچار مصدومیت شد و  به علت شدت جراحات وارده به شهادت رسید. انتهای پیام/
3272186,دشمن سالهاست که سیاست فشار حداکثری را به‌کار گرفته‌ است,۱۹ اسفند ۱۴۰۳ - ۱۵:۲۴,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم، سردار سرلشکر محمد باقری رئیس ستادکل نیروهای مسلح در حاشیه دیدار رمضانی رهبر معظم انقلاب اسلامی با مسئولان با اشاره به طرح ترامپ درخصوص فلسطینیان غزه گفت: کسی که فلسطین را غصب کرده است، باید برود، نمی‌شود یک ملتی را از سرزمین خودش بیرون کرد، ریشه ملت فلسطین در فلسطین است و در سرزمین خودش باقی خواهد ماند. طرح ترامپ برای نوار غزه، صرفاً حرف‌های احساسی و غیرقابل اجراست و ملت فلسطین در سرزمین خودش ثابت خواهد بود. سرلشکر باقری با اشاره به سیاست ترامپ در  قبال ایران نیز گفت، سالهاست که دشمنان سیاست فشار حداکثری را به‌کار گرفته‌اند و دیگر تحریمی نمانده است که علیه ایران اعمال نکرده باشند اما ملت ایران همچنان استوار ایستاده است. رئیس ستادکل نیروهای مسلح در پاسخ به سؤالی درباره وضعیت حزب‌الله نیز گفت، جوانان حزب‌الله قطعاً بیش از گذشته قوی‌تر خواهند شد. انتهای پیام/+
3271832,فدوی: می‌توانیم در حوزه فضای سبز تحول ایجاد کنیم,۱۹ اسفند ۱۴۰۳ - ۱۰:۱۱,https://newsmedia.tasnimnews.com/Tasnim/Uploaded/Image/1400/10/10/1400101015565712624399284.jpg,به گزارش خبرنگار دفاعیخبرگزاری تسنیم، مراسم کاشت درخت در دانشگاه جامع امام حسین علیه السلام صبح امروز با حضور و سخنرانی دریادار علی فدوی جانشین فرمانده سپاه پاسداران و  غلامرضا نوری قزلجه وزیر جهاد کشاورزی و جمعی از مقامات لشکری و کشوری برگزار شد.  دریادار فدوی در این مراسم طی سخنانی اظهار داشت: باید همه تمهیدات لازم را برای نهگداری درختان کاشته شده بکار بست. وی افزود: تحقیقات ما نشان داده است که در موضوع فضای سبز این امکان را داریم که یک تحول بوجود آوریم لذا ما در سپاه این طرح را به عنوان نمونه اجرا می‌کنیم و بعد نتایج آن را به  وزیر کشاورزی ارائه می‌دهیم تا از آن استفاده کنند. در ادامه این مراسم از تعدادی از خانواده‌های معظم شهدا و جانبازان و هچنین رده‌های فعال سپاه در حوزه درختکاری تقدیر به عمل آمد. انتهای پیام/
3271793,رزمایش دریایی ایران، چین و روسیه از سه‌شنبه آغاز می‌شود,۱۹ اسفند ۱۴۰۳ - ۰۹:۳۶,https://newsmedia.tasnimnews.com/Tasnim/Uploaded/Image/1403/12/19/1403121909195958832332624.jpg,به گزارش خبرنگار دفاعیخبرگزاری تسنیم، رزمایش مرکب امنیت دریایی ایران، چین و روسیه از سه‌شنبه در بندر چابهار آغاز می‌شود.  این رزمایش با حضور ناو‌ها و شناورهای رزمی و پشتیبانی نیروهای دریایی چین و روسیه و همچنین ناوهای نیروهای دریایی ارتش و سپاه و ناظرانی از کشورهای آذربایجان، آفریقای جنوبی، عمان، قزاقستان، پاکستان، قطر، عراق، امارات و سریلانکا در منطقه شمال اقیانوس هند برگزار خواهد شد. هدف از برگزاری این رزمایش تحکیم امنیت و مبانی آن در منطقه و گسترش همکاری‌های چند جانبه میان کشورهای شرکت کننده و نشان دادن حسن نیت و توانایی این کشورها در راستای حمایت مشترک از صلح جهانی، امنیت دریایی و ایجاد یک جامعه دریایی با آینده‌ای مشترک است. از دیگر اهداف این رزمایش می‌توان  به تقویت امنیت تجارت دریایی بین المللی، مقابله با دزدی دریایی و تروریسم دریایی، اقدامات بشردوستانه، تبادل اطلاعات در حوزه امداد و نجات دریایی و تبادل تجربیات عملیاتی و تاکتیکی اشاره کرد. اواخر سال گذشته نیز رزمایش مرکب امنیت دریایی 2024 ایران، چین و روسیه در این منطقه برگزار شد و در مراسم رژه پایانی آن یگان‌های شناوری ارتش جمهوری اسلامی ایران و سپاه پاسداران انقلاب اسلامی شامل ناوشکن‌های سهند، جماران، بایندر و ناوهای بهرگان و نایبند و ناوهای موشک‌انداز زره، سیرجان و دلوار و همچنین شناور شهید ناظری، ناو شهید محمودی و شناورهای تندرو و همچنین ناوگروه چین شامل ناوشکن نانینگ و ناوگروه روسیه شامل آدمیرال گورشکوف و شناور پشتیبانی کاما حضور داشتند. انتهای پیام/
3271530,پیکر شهید عبداللهی فردا در تهران تشییع می‌شود,۱۸ اسفند ۱۴۰۳ - ۱۵:۱۶,https://newsmedia.tasnimnews.com/Tasnim/Uploaded/Image/1403/12/17/1403121712513561932321854.jpg,به گزارش گروه دفاعیخبرگزاری تسنیم، روابط عمومی نیروی دریایی سپاه در بیانیه‌ای جزئیات تشییع و خاکسپاری شهید مصطفی عبداللهی را اعلام کرد.  متن این اطلاعیه به شرح زیر است: بسم رب الشهداء و الصدیقین به اطلاع مردم شریف ایران اسلامی می‌رساند، مراسم تشییع پیکر مطهر أب الشهید، شهید اقتدار، حاج مصطفی عبداللهی با حضور مقامات و شخصیت‌های لشکری و کشوری و آحاد مختلف مردم، فردا یکشنبه نوزدهم اسفندماه، ساعت 12:30 از مقابل مسجد جامع صفا به سمت میدان آئینی امام حسین علیه السلام انجام شده و سپس در قطعه 26 گلزار شهدای بهشت زهرا سلام الله علیها در جوار مزار فرزند شهیدش، شهید مدافع حرم، مرتضی عبداللهی به خاک سپرده خواهد شد. از عموم مردم مجاهد، غیور، انقلابی و همیشه در صحنه دعوت می‌شود با حضور یکپارچه و باشکوه در این مراسم عزم و اراده خود برای ادامه راه و آرمان‌های بلند شهیدان انقلاب اسلامی و مقاومت را به نمایش گذارند. به گزارش تسنیم،‌ 16 اسفندماه در پی حادثه آتش‌سوزی در یکی از مراکز نیروی دریایی سپاه، یکی از کارکنان آن نیرو به نام‌ «مصطفی عبداللهی» دچار مصدومیت شد و  به علت شدت جراحات وارده به شهادت رسید. انتهای پیام/
3270874,مراسم وداع با پیکر شهید عبداللهی در معراج شهدا برگزار می‌شود,۱۷ اسفند ۱۴۰۳ - ۱۲:۵۲,https://newsmedia.tasnimnews.com/Tasnim/Uploaded/Image/1403/12/17/1403121712513561932321854.jpg,به گزارش گروه دفاعیخبرگزاری تسنیم، مراسم وداع با پیکر شهید مصطفی عبداللهی که در حادثه روز گذشته به شهادت رسید، از ساعت 15 در معراج شهدا تهران برگزار می‌شود.  در پی حادثه آتش‌سوزی در حین مأموریت در عصر روز پنجشنبه در یکی از مراکز نیروی دریایی سپاه، یکی از کارکنان آن نیرو به نام‌ «مصطفی عبداللهی» به علت شدت جراحات به جمع شهدای هم‌رزم خود پیوست و چند نفر از نیروهای آتش‌نشانی در حین اطفای حریق دچار مصدومیت شدند. شهید مصطفی عبداللهی پدر شهید مدافع حرم مرتضی عبداللهی از رزمندگان با سابقه نیروی دریایی سپاه بود. انتهای پیام/
3270760,کنوانسیون برخی سلاح های متعارف ربطی به تسلیحات ما ندارد,۱۷ اسفند ۱۴۰۳ - ۰۹:۴۴,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم، سردار رضا طلایی نیک معاون برنامه ریزی و امور مجلس و سخنگوی وزارت دفاع در خصوص برخی ابهامات مطرح شده درباره لایحه کنوانسیون بکارگیری برخی سلاح‌های متعارف گفت: این لایحه با موافقت و نظارت ستادکل نیروهای مسلح تنظیم شده است و انتظار می‌رود درخصوص این لایحه بدون مطالعه و بررسی دقیق محتوای آن، بطور شتابزده قضاوت و اظهار نظر نشود. وی ادامه داد: طبق بررسی همه جانبه نظامی، امنیتی و حقوقی و با انتخاب و تعیین پذیرش فقط دو پروتکل و نیز با اعمال حق شرط و اعلامیه تفسیری و همچنین طبق مفاد این کنوانسیون به هیچکدام از تجهیزات، مهمات و سلاح‌های ما این کنوانسیون ربطی نداشته و در صورت تصویب و طبق درخواست ستادکل نیروهای مسلح جمهوری اسلامی، فقط ایران دو پروتکل زیر را طبق متن لایحه خواهد پذیرفت تا از فرصت‌ها و منافع بین المللی و دفاعی آن مانند 131 کشور جهان که تاکنون عضو شده‌اند بتواند استفاده کند. این دو پروتکل پیشنهادی در لایحه عبارتند از: 1.محدودیت بکارگیری مهمات دارای ترکش‌های غیرقابل تشخیص با اشعه ایکس در بدن انسان. 2. لزوم شناسایی و جمع آوری مواد منفجره از مناطق جنگی پس از جنگ. انتهای پیام/
3270662,شهادت یکی از پرسنل سپاه پاسداران حین انجام وظیفه,۱۶ اسفند ۱۴۰۳ - ۱۸:۰۸,https://newsmedia.tasnimnews.com/Tasnim/Uploaded/Image/1403/01/14/1403011409340992729722454.png,به گزارشخبرگزاری تسنیم، نیروی دریایی سپاه پاسداران انقلاب اسلامی در اطلاعیه‌ای از شهادت یکی از کارکنان این نیرو در حادثه آتش‌سوزی در حین مأموریت خبر داد. متن کامل این اطلاعیه به شرح زیر است:بسم الرحمن الرحیمانالله و انا الیه راجعونمِنَ المُؤمِنینَ رِجالٌ صَدَقوا ما عاهَدُوا اللَّهَ عَلَیهِ  فَمِنهُم مَن قَضیٰ نَحبَهُ وَمِنهُم مَن یَنتَظِرُ  وَما بَدَّلوا تَبدیلًا با گرامیداشت ماه رمضان و ماه ضیافت الهی، در پی حادثه آتش‌سوزی در حین مأموریت در عصر امروز (پنجشنبه 16 اسفند 1403) در یکی از مراکز نیروی دریایی سپاه، یکی از کارکنان آن نیرو به نام‌ «مصطفی عبداللهی» به علت شدت جراحات به جمع شهدای هم‌رزم خود پیوست و چند نفر از نیروهای آتش‌نشانی در حین اطفای حریق دچار مصدومیت شدند. روابط‌عمومی نیروی دریایی سپاه پاسداران انقلاب اسلامی با تبریک و تسلیت شهادت این عزیز به خانواده‌ مکرم و همرزمان آن، به آگاهی می‌رساند آئین  تشییع و تدفین پیکر مطهر این شهید متعاقباً اعلام خواهد شد. روابط‌عمومی نیروی دریایی سپاه پاسداران انقلاب اسلامی انتهای پیام/
3269381,ویترین تسنیم شماره ۸۵۹,۱۴ اسفند ۱۴۰۳ - ۱۴:۴۳,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,هر روز بخشی از مهم‌تریناخبارو گزارش‌های تسنیم را در ویترین تسنیم ببینید: 1- پزشکیان چگونه از دام زلنسکی‌شدن دوری کرد؟ 2- عاقبت مذاکره با آمریکا با «نظم یالتا» 3- «وفاق» اسم کوچک ظریف نیست! 4- جاس313؛ پهپاد بمب‌افکن جدید سپاه با موتور جت 5- بازی با دلار؛ نتایج ناکارآمدی قانونگذاری ارزی چیست؟  انتهای پیام/+
3269159,نیروی زمینی برترین رده جشنواره سراسری فرهنگ و هنر سپاه شد,۱۴ اسفند ۱۴۰۳ - ۱۲:۰۲,https://newsmedia.tasnimnews.com/Tasnim/Uploaded/Image/1396/04/26/1396042609004531511417474.jpg,به گزارش گروه دفاعیخبرگزاری تسنیم، سرهنگ شهرام عسکریان معاون روابط عمومی و تبلیغات نیروی زمینی سپاه از کسب عنوان برترین رده توسط نیروی زمینی سپاه در جشنوراه فرهنگ و هنر سپاه خبر داد.  وی با تبریک این موفقیت به آحاد فرماندهان و رزمندگان نیروی زمینی درباره این رویداد گفت: در جشنواره فرهنگی هنری سراسری سپاه که با شرکت برترین فرهنگیاران و هنرمندان سپاه به میزبانی سپاه صاحب الامر قزوین در اسفند ماه و در رشته‌های مختلف جریان داشت، نیروی زمینی در مجموع به مقام نخست دست پیدا کرد. وی خاطرنشان کرد: در کنار همه اقدامات و ماموریت‌های رزمی و دفاعی و خدمات ملی و مردمیاری، در عرصه فرهنگ و هنر نیز آثار بسیار خوب و فاخری توسط هنرمندان نیروی زمینی سپاه تولید می‌شود که نقش بسیار مهم و شایسته‌ای در انتقال و انتشار مفاهیم و ارزش‌های انسانی، دینی و انقلابی دارند. عسکریان با اشاره به رشته‌های گوناگون جشنواره در سومین کنگره فرهنگی و هنری سپاه گفت: نیروی زمینی با درخشش تیم فرهنگیاران و هنرمندان برگزیده، در رقابت با نفرات برتر کشوری از سراسر سپاه، عنوان برترین رده را کسب کرد. انتهای پیام/
3268399,جاس ۳۱۳؛ پهپاد بمب‌افکن جدید سپاه با موتور جت|گزارش,۱۳ اسفند ۱۴۰۳ - ۱۱:۵۶,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,گروه دفاعیخبرگزاری تسنیمـ محمدمهدی یزدی:«قاهر» نام پروژه‌ای در صنعت هوایی نیروهای مسلح است که علاوه بر ظاهر ویژه‌اش، فراز و نشیب بسیاری داشته و از یک جنگنده با مأموریت پشتیبانی نزدیک هوایی اکنون تبدیل به پهپادی با ابعاد کوچک‌تر و با نام «جاس 313» شده است. نمایش 2 مدل بزرگ و کوچک پهپاد جاس 313 در مراسم الحاق ناو پهپادبر شهید بهمن باقری و پرواز از روی این ناو بهانه‌ای شد تا در گفتگو با سردار علیرضا تنگسیری فرمانده نیروی دریایی سپاه جزئیاتی از نمونه بزرگ این پهپاد جدید را جویا شویم. . سردار تنگسیری با بیان اینکه نمونه بزرگ پهپاد جاس مجهز به موتور جت است، گفت: جاس 313 با سرعت بالایی که دارد می‌تواند مأموریت‌های خود را به خوبی انجام دهد. فرمانده نیروی دریایی سپاه همچنین تصریح کرد: این پهپاد جدید یک ساعت مداومت پروازی دارد و توان خوبی به شناور شهید باقری افزوده است. وی همچنین به نوع مأموریت‌های جاس اشاره کرد و گفت: این پهپاد دو مأموریت شناسایی و بمب‌افکن را برای نیروی دریایی سپاه انجام می‌دهد.  محل احتمالی نگهداری و رها سازی بمب از پهپاد جاس 313 سردار تنگسیری خاطرنشان کرد: پهپاد جاس 313 برای پرواز از باند فرودگاه عملیاتی شده و در حال انجام مراحل تست پروازی روی ناو پهپادبر شهید باقری است و به زودی به صورت کامل عملیاتی می‌شود. به گزارش تسنیم، نمونه اولیه جنگنده «قاهر 313»، 12 سال قبل در 11 بهمن 1391 با حضور احمدی‌نژاد رئیس جمهور وقت رونمایی شد. این جنگنده یک هواپیمای تک‌موتوره و تک‌سرنشین بود که در زمان رونمایی آن عنوان شد دارای سطح مقطع راداری کم است و در بدنه آن از مواد پیشرفته استفاده شده. همچنین عنوان شده بود این جنگنده قادر است از انواع تسلیحات بومی استفاده کند و قابلیت پرواز در ارتفاع پست را نیز دارد.  اما تا مدتی خبری از آن نبود تا اینکه 5 سال بعد و در 26 فروردین ماه سال 96 فیلمی از تاکسی نمونه جدیدتری از این جنگنده مجهز به دو موتور و یک دوربین نظارتی زیر دماغه هواپیما منتشر شد. علاوه بر این به نظر می‌رسید دماغه هواپیما نیز برای نصب رادار جدید نسبت به نمونه اولیه قدری بزرگ‌تر شده است. پس از آن دوباره پروژه قاهر در سکوت خبری قرار داشت تا اینکه (29 بهمن 1401) امیر افشین خواجه‌فرد رئیس سازمان صنایع هوایی نیروهای مسلح اعلام کرد که پروژه جنگنده قاهر به زودی در نقش یک هواپیمای «بدون سرنشین» ظهور خواهد کرد.  نمونه کوچک پهپاد جاس 313 روی عرشه ناو پهپادبر باقری که برای آموزش پرواز از آن استفاده می‌شود تبدیل این پروژه به یک هواپیمای بدون سرنشین نشان می‌دهد ساخت پهپادهای پنهان‌کار در نیروهای مسلح کشورمان با برنامه‌ای مدون و کاربردهای متفاوت در حال پیگیری است؛ پرنده‌هایی که هم می‌توانند به عنوان هدف سامانه‌های پدافندی و به منظور کالیبره کردن فضای راداری و آشنایی کاربران سامانه‌های پدافندی با جنگنده‌های پنهان‌کار فرامنطقه‌ای عمل کنند و هم در صورت مسلح شدن، می‌توان آنها را در نقش پهپاد رزمی و شناسایی به کار گرفت. حاصل سرمایه‌گذاری صنعت هوایی در سال‌های اخیر موجب شده نیروهای مسلح کشورمان توانایی طراحی و تولید انواع پهپاد با کاربردهای مختلف و بردهای متنوع را به دست آورند؛ به صورتی که امروز کشورمان به عنوان قدرت برتر پهپادی در منطقه و یکی از قدرت‌های برتر پهپادی جهان شناخته می‌شود.  قدرت پهپادی ایران اما منحصر به مرزهای کشور نمانده و طی سالیان اخیر و به خصوص بعد از ظهور گروهک‌های تروریست تکفیری در منطقه، جمهوری اسلامی ایران با تقویت هم‌پیمانان خود در جبهه مقاومت، توانسته است شبکه یکپارچه پهپادی را در منطقه نیز ایجاد کند. این توانمندی تا جایی پیش رفته است که به گفته سردار سلامی فرمانده کل سپاه پاسداران، می‌تواند تنگه‌های راهبردی دریایی دنیا را پوشش دهد. این شبکه پهپادی همچنین توانسته است نقشی تعیین‌کننده در نبردهای اخیر در منطقه غرب آسیا داشته باشد و ایران را قادر ساخته است به هر تهدید در سطح منطقه پاسخ دهد. علی‌رغم پیشرفت‌های قابل‌توجهی که در حوزه توان پهپادی کشور رخ داده است اما به نظر می‌رسید جای پهپادهای پنهان‌کار در سبد محصولات پهپادی ایران خالی باشد؛ پهپادهای با سطح مقطع راداری کمتر نسبت به پهپادهای معمولی که قادر به اجرای مأموریت‌هایی هستند که سایر پهپادها از عهده آن برنمی‌آیند. چنین پهپادهایی با توجه به شکل طراحی و استفاده از مواد خاص در بدنه (مواد جاذب امواج رادار)، به سختی توسط سامانه‌های راداری، قابل کشف و شناسایی هستند.  با توجه به استفاده از موتور جت در جاس 313 با افزایش مداومت پروازی، گزینه‌ای مناسب برای اجرای عملیات‌های گشت هوایی به عنوان پهپاد رهگیر و عملیات‌های رزمی و شناسایی در خاک دشمن خواهد شد. نیروهای مسلح کشورمان با ورود به حوزه طراحی و تولید پهپادهای پنهان‌کار،‌ فصل جدیدی را در این حوزه آغاز کرده‌اند که قطعاً نقش بسزایی در ارتقای توان پهپادی کشور ایفا خواهد کرد؛ موضوعی که در سال‌های آینده می‌تواند به یکی از ابزارهای قدرتمند ایران در ایجاد برتری هوایی بینجامد. انتهای پیام/؛
3267651,اشتغال و آموزش‌های مهارتی سربازان اولویت نیرو‌های مسلح است,۱۱ اسفند ۱۴۰۳ - ۲۳:۰۴,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم، هفتمین جلسه شورای عالی سیاستگذاری مهارت آموزی کارکنان وظیفه نیرو‌های مسلح به ریاست سردار سرلشکر «محمد باقری» رئیس ستاد کل نیرو‌های مسلح و با حضور تنی چند از وزرا و نمایندگان دولت و فرماندهان ارشد نیرو‌های مسلح در ستاد کل نیرو‌های مسلح برگزار شد. سرلشکر باقری در این نشست، با اشاره به اینکه این جلسات هم‌افزایی و هماهنگی چند سالی است که با همکاری دستگاه‌های کشوری و نیرو‌های مسلح برگزار می‌شود، افزود: تلاش همه عزیزان در چند سال اخیر و حال حاضر این است که جوانان برومند کشور وقتی که به خدمت سربازی اعزام می‌شوند، بتوانند در کنار مسئولیت اصلی دفاع و امنیت کشور، مهارت‌های شغلی در حوزه‌های مختلف را فرا گرفته و در خاتمه وارد بازار کار و جامعه شوند. رئیس ستاد کل نیرو‌های مسلح با تاکید بر اینکه نیروها، پادگان‌ها و سازمان‌های تحت امر نیرو‌های مسلح در بحث کیفیت و درک صحیح مفاهیم در حوزه‌های مختلف مهارت‌آموزی باید دارای آمادگی بالایی باشند، گفت: تسهیل در اشتغال و آموزش‌های مهارتی کارکنان وظیفه در اولویت نیرو‌های مسلح است. رئیس ستاد کل نیرو‌های مسلح تصریح کرد: برابر مصوبات و هماهنگی‌های به عمل آمده فی‌مابین همه دستگاه‌های مربوطه در دولت، استان‌ها و سازمان‌ها، ملزم شده‌اند امتیازاتی همچون اعطای وام و به‌کارگیری کارکنان وظیفه در دستگاه‌ها را در دستور کار قرار دهند تا کارکنان وظیفه پس از خدمت سربازی بدون دغدغه شغلی به ادامه زندگی بپردازند. سرلشکر باقری با بیان اینکه باید تعامل و هماهنگی بیشتری فی‌مابین دستگاه‌های دولتی و نیرو‌های مسلح باشد، گفت: با تدابیر همه مسئولین مربوطه بی‌شک مشکلات در حوزه‌های مختلف باید مرتفع شود و همه ما باید به یک زبان مشترک برسیم تا جوانان ارزشمند ما بتوانند بعد از دوره سربازی جذب بازار کار شوند و ان‌شاءالله بتوانیم کمک کوچکی برای بهره‌مندی جوانان عزیزمان از زندگی‌شان داشته باشیم. انتهای پیام/
3267653,مهارت‌آموزی سربازان در سپاه تکلیفی انقلابی است,۱۱ اسفند ۱۴۰۳ - ۲۳:۰۳,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش خبرنگار دفاعیخبرگزاری تسنیم، سردار سرلشکر پاسدار «حسین سلامی» فرمانده کل سپاه پاسداران انقلاب اسلامی در هفتمین جلسه شورای عالی سیاستگذاری مهارت آموزی کارکنان وظیفه نیرو‌های مسلح طی سخنانی اظهار داشت: موضوع مهارت‌آموزی سربازان وظیفه در سپاه به‌عنوان اقدامی فراتر از وظایف سازمانی مورد توجه قرار دارد و ما به این مسئله به عنوان یک تکلیف انقلابی و یک نگاه اعتقادی توجه داریم؛ یعنی معتقدیم که این جوانان ما هستند که آینده این سرزمین و این کشور را می‌سازند و هرچقدر جوانان ما کارآزموده‌تر، ماهرتر، آموزش‌دیده‌تر و عالم‌تر باشند، ایران بزرگ در آینده شخصیت و منزلت بهتری خواهد داشت. سرلشکر سلامی افزود: برای اینکه این کار محقق شود، در سازمان سپاه یک قرارگاه مرکزی مهارت‌آموزی کارکنان وظیفه با فرماندهی فرمانده کل سپاه تشکیل شده و در زیرمجموعه آن، 36 قرارگاه مهارت‌آموزی سربازان در 32 استان کشور به شکل استانی سازماندهی شده است؛ منتها در بعضی از استان‌ها که بزرگ‌تر هستند و رده‌های فرماندهی بیشتری در مجموعه سپاه فعال هستند؛ مثل استان تهران بیش از یک قرارگاه برای آنها در نظر گرفته شده است؛ همچنین ما در 13 مرکز آموزش رزم مقدماتی سرباز که متعلق به نیروی زمینی سپاه، نیروی دریایی و هوافضای سپاه هستند، این مهارت‌های سربازی را چه مهارت‌های عمومی و چه مهارت‌های تخصصی را وجهه همت خودمان قرار دادیم و همه فرماندهان سپاه هم اهتمام جدی به این مسئله دارند. فرمانده کل سپاه ادامه داد: توافقاتی بین ما و وزارت تعاون، کار و رفاه اجتماعی هم تنظیم شد تا از ظرفیت‌های وزارت کار و همه ظرفیت‌هایی که در استان‌ها موجود است برای توسعه این فعالیت‌ها استفاده کنیم. وی با اشاره به اقدامات صورت‌گرفته برای مهارت‌آموزی سربازان عنوان کرد: سالانه به طور متوسط 81 هزار سرباز در معرض این آموزش‌ها قرار می‌گیرند که از آنها آزمون به عمل می‌آید و همین‌طور به آنها کارنامه داده می‌شود؛ این‌ها بعد از پایان خدمت سربازی می‌توانند از همین کارنامه‌های معتبر استفاده کنند و وارد بازار کار شده و برای تخصص‌ها بکارگیری شوند. نکته مهم این است که ما قبل از اینکه سربازان در یگان‌ها توزیع شوند در انتهای آموزش‌های رزم مقدماتی به آن‌ها آموزش‌های تخصصی را می‌دهیم و در مراحل مختلف رزم مقدماتی، آموزش‌های عمومی را به آنها ارائه می‌کنیم؛ بنابراین تقریباً اطمینان داریم که همه سربازانی که وارد مجموعه سپاه می‌شوند از این آموزش‌ها بهره‌مندند به جزء سربازانی که این تخصص‌ها و مهارت‌ها را از قبل دارند مثل کسانی که کارشناسی ارشد و کارشناسی رشته‌های فنی و حرفه¬ای را دارند. سرلشکر سلامی افزود: نکته مهم این قضیه این است که باید یک اراده به هم پیوسته‌ای در سطح مجموعه‌های نیرو‌های مسلح و بعد از آن به خصوص در دستگاه‌های دولتی و حتی خصوصی ایجاد شود؛ برای اینکه این جوان‌ها بعد از خدمت سربازی بیکار نمانند و از این تخصص‌ها و مهارت‌هایی که در حین سربازی آموختند، حتماً استفاده موثری به عمل بیاید؛ برای همین ما سازمان بسیج را موظف کردیم که سالانه برای تعداد کثیری از کسانی که منقضی خدمت می‌شوند، مشاغل مورد نیاز و ضروری را تأمین کنند و یا اینکه تسهیلات در اختیارشان قرار بدهند که بتوانند با استفاده از توانمندی‌های خودشان کارگاه‌هایی را شکل بدهند و مشاغلی را تولید کنند که خودشان و در عین حال چند جوان دیگر هم بتوانند بهره‌مند باشند. فرمانده کل سپاه با بیان اینکه جوان‌های ما باید بازار‌های کار را بتوانند توسعه بدهند، عنوان کرد: از این استعداد‌های بسیار جوشان و موثر جوانانی که بتوانند کشور را به شکلی به پیشرفت برسانند، باید استفاده کرد تا بازار کار در کشور به اشباع برسد. این مسئله امروز الحمدلله در سپاه پاسداران انقلاب اسلامی یک جریان دائمی است و فرماندهان ما بر اساس نوع توجه‌شان به این مسئله، قضاوت و ارزیابی می‌شوند. انتهای پیام/
3267399,واکنش تنگسیری به تحقیر زلنسکی توسط ترامپ,۱۱ اسفند ۱۴۰۳ - ۱۴:۱۱,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش خبرنگار دفاعیخبرگزاری تسنیم، دریادار علیرضا تنگسیری فرمانده نیروی دریایی سپاه پاسداران انقلاب اسلامی در جمع خبرنگاران در واکنش به تحقیر زلنسکی توسط ترامپ گفت: هرکس به غیر قدرت خدا دل بست نتیجه آن مشخص است، نمونه آن اوکراین است و ما در عراق هم دیدیم حضور آمریکا موجب آبادی این کشور نشد. وی افزود: وقتی ترامپ این دیدگاه را برای یک کشور نیمه‌اروپایی دارد رفتار او در برابر کشورهای مسلمان مشخص است. فرمانده ندسا تأکید کرد: باید روی پای خود بایستیم و در موضوع اقتصاد و معیشت مردم مشکلات باید حل شود. انتهای پیام/+
3267146,تنگسیری: در دفاع دریایی به خودکفایی رسیدیم/‌ هشدار به بیگانگان,۱۱ اسفند ۱۴۰۳ - ۱۰:۳۶,https://newsmedia.tasnimnews.com/Tasnim/Uploaded/Image/1403/11/21/1403112117341757332115874.jpg,به گزارشخبرگزاری تسنیماز بندرعباس، دریادار علیرضا تنگسیری در مراسمی با حضور نخبگان و اصحاب رسانه، با گرامیداشت یاد شهدای انقلاب، دفاع مقدس، مدافعان حرم، شهدای امنیت و رئیس‌ جمهور شهید کشورمان اظهار داشت: ما امروز افتخار می‌کنیم که در کشور خود دارای امنیت هستیم و این امنیت را مدیون خون شهدا هستیم. وی با اشاره به تلاش‌های تاریخی برای حفظ تمامیت ارضی کشور افزود: ما باید به گذشته بازگردیم و ببینیم که چگونه قدرت‌های استعماری همچون پرتغالی‌ها، بیش از یک قرن در منطقه ما حضور داشتند آنها وارد این منطقه شدند و برای 117 سال در اینجا ماندند، ساخت قلعه‌های متعدد در هرمز و لارک و قشم نشان از برنامه استعماری آنها داشت، اما با رشادت‌های امام‌قلی‌خان و مردم ایران، این اشغال پایان یافت. دریادار تنگسیری راجع به نقش نیروی دریایی سپاه پاسداران انقلاب اسلامی در تأمین امنیت منطقه، تأکید کرد: ما امروز دیگر وابسته به هیچ قدرت خارجی نیستیم و با تکیه بر دانش‌بنیان‌ها، نیروی دریایی سپاه در مسیر اقتدار گام برمی‌دارد. وی تصریح کرد: در گذشته ما برای مقابله با دشمن مجبور به همکاری با بیگانگان بودیم، اما امروز با اتکا به توان داخلی، تمامی نیازهای دفاعی خود را تأمین می‌کنیم. فرمانده نیروی دریایی سپاه ضمن تجلیل از ایثار شهدای راه خدمت و امنیت، خاطرنشان کرد: حفظ امنیت خلیج فارس و 19 جزیره راهبردی آن، وظیفه‌ای سنگین اما افتخارآفرین است، ایران اسلامی با اتکا به فرزندان شجاع خود، همچنان در مسیر پیشرفت و استقلال حرکت خواهد کرد. دریادار علیرضا تنگسیری در ادامه سخنان خود با اشاره به موقعیت راهبردی جزایر خلیج فارس، بر هویت تاریخی و ایرانی این جزایر تأکید کرد و گفت: جزایر تنب بزرگ، تنب کوچک، بوموسی و سایر جزایر ایرانی خلیج فارس، همواره بخشی از سرزمین ایران بوده‌اند و تا زمانی که ایران پابرجاست، ایرانی خواهند ماند. وی اضافه کرد: این جزایر، نقاط تسلط ایران بر آبراه راهبردی هرمز و مسیر ورودی و خروجی خلیج فارس هستند و موقعیت بی‌نظیری در امنیت دریایی کشور دارند؛ خلیج فارس 19 جزیره استراتژیک دارد که باید بیش از پیش مورد توجه و شناخت مردم قرار گیرند. دریادار تنگسیری درباره نقش ایران در دفاع از منابع انرژی منطقه، متذکر شد: ما دارای ذخایر عظیم نفت و گاز در خلیج فارس هستیم و وظیفه خود می‌دانیم که از این ثروت ملی دفاع کنیم، مناطق نفتی همچون نوروز، سروش، ابوذر و فروزان از جمله میادینی هستند که در دوران دفاع مقدس نیز مورد حمله دشمنان قرار گرفتند، اما هیچ‌گاه تولید آنها متوقف نشد. وی نقش آمریکا و انگلیس را در تحولات تاریخی منطقه یادآور شد و گفت: دشمنان همواره به‌دنبال ضربه زدن به ایران بوده‌اند؛ از کمک به رژیم صدام در جنگ تحمیلی گرفته تا تلاش برای تسلط بر منابع انرژی خلیج فارس، اما ایران امروز با تکیه بر توان داخلی، دیگر وابسته به بیگانگان نیست و در حوزه دفاع دریایی، به خودکفایی کامل رسیده است. فرمانده نیروی دریایی سپاه با اشاره به اهمیت تقویت توانمندی‌های دفاعی کشور تأکید کرد: نیروی دریایی سپاه با اتکا به ظرفیت‌های دانش‌بنیان و توان متخصصان داخلی، امروز به مرحله‌ای از قدرت رسیده است که در برابر هرگونه تهدید، پاسخی قاطع و کوبنده خواهد داد. وی در پایان با گرامیداشت یاد شهدای انقلاب، دفاع مقدس، مدافعان حرم و شهدای امنیت، تأکید کرد: ایران اسلامی با تکیه بر جوانان غیور خود، همچنان در مسیر اقتدار و پیشرفت حرکت خواهد کرد و اجازه نخواهد داد که دشمنان کوچک‌ترین تعرضی به مرزهای دریایی کشور داشته باشند. انتهای پیام/+
3266643,تقدیر حاجی صادقی از روحانیون نیروی زمینی سپاه,۱۰ اسفند ۱۴۰۳ - ۰۹:۵۶,https://newsmedia.tasnimnews.com/Tasnim/Uploaded/Image/1403/05/22/1403052212491382330749174.jpg,"به گزارش گروه دفاعیخبرگزاری تسنیم، حجت الاسلام حاجی صادقی نماینده ولی فقیه در سپاه در جمع روحانیون گردانهای رزم نیروی زمینی سپاه در مشهد مقدس طی سخنانی اظهار داشت: قرآن و شهدا به ما یاد دادند توان , اقتدار و تاثیر گذاری رزمندگان جبهه اسلام به میزان ایمان آنهاست. وی با بیان اینکه خداوند در قرآن کریم فرموده است : «وَأَعِدّوا لَهُم مَا استَطَعتُم مِن قُوَّةٍ وَمِن رِباطِ الخَیلِ تُرهِبونَ بِهِ عَدُوَّ اللَّهِ وَعَدُوَّكُم»همه ابزارها را داشته باشید اما عامل تاثیر گذار ابزار ها نیستند، عامل تاثیر گذار باورها، اعتقادات و بینش های دینی هستند. نماینده ولی فقیه در سپاه عنوان کرد: نیروی زمینی سپاه با الگو گیری از دفاع مقدس برای ارتقاء معنویت و روحیه جهادی و ایثارگری در گردان های رزمی خود در مناطق مرزی , روحانیون جوان، خوش ذوق و تحصیل کرده ای را به نام روحانی گردان جذب کرده که همراه رزمندگان در همه ماموریت ها از جمله برنامه های رزمی و دفاعی حضور موثر دارند. وی‌گفت: در دفاع مقدس نیز روحانیون نقش مهمی در ارتقاء روحیه معنوی و حماسی رزمندگان ایفا نمودند.  .  انتهای پیام/"
3266377,حیدر۱۱۰؛ شناور تندروی جدید نیروی دریایی سپاه,۰۹ اسفند ۱۴۰۳ - ۱۴:۲۴,https://newsmedia.tasnimnews.com/Tasnim/Uploaded/Image/1403/12/09/1403120914231264432266064.jpg,به گزارش گروه دفاعیخبرگزاری تسنیم، در جریان مراسم الحاق ناو شهید رئیسعلی دلواری و شناورهای تندروی موشک انداز جدید سپاه در بندرعباس، از شناور تندروی جدید سپاه رونمایی شد. شناور حیدر110 نیروی دریایی سپاه با سرعت 110 نات، قابلیت شلیک موشک‌های کروز را دارد. با شناور توسط سردار سرلشکر حسین سلامی فرمانده کل سپاه رونمایی شد.  انتهای پیام/
3266313,ایران در مبارزه با دزدان دریایی کشوری قدرتمند است,۰۹ اسفند ۱۴۰۳ - ۱۳:۵۲,https://newsmedia.tasnimnews.com/Tasnim/Uploaded/Image/1403/12/09/1403120913122460332265414.jpg,به گزارش گروه دفاعیخبرگزاری تسنیم، ادمیرال هرکی فرمانده ناوگان غرب نیروی دریایی هند با ناخدایکم محمد صابری فرمانده یکصدمین ناوگروه رزمی عملیاتی آموزشی نیروی دریایی ارتش در بندر مومبای دیدار کرد. در این دیدار فرمانده ناوگان غرب نیروی دریایی هند ضمن خوش‌آمدگویی گفت: حضور ناوگروه های ایرانی باعث خوشحالی ما و تحکیم روابط دو ملت است. ایران کشوری قدرتمند در مبارزه با دزدان دریایی است و توانسته امنیت کشتی های تجاری را در خلیج عدن برقرار کند. وی افزود: امیدوارم حضور دانشجویان شما زمینه‌ای برای همکاری‌های دو جانبه در زمینه‌های آموزشی و برگزاری رزمایش‍های مشترک باشد. در ادامه فرمانده یکصدمین ناوگروه نداجا ضمن تقدیر و تشکر از فرمانده ناوگان غرب هند گفت: این ناوگروه حامل پیام و صلح و دوستی بین دو ملت است، روابط تاریخی و تعاملات بین این دو ملت بزرگ قدمتی بسیار کهن داشته  و باعث ایجاد تاریخی مشترک شده است . امیدوارم روابط خوب میان دو کشور برادر هند و ایران در همه زمینه های اقتصادی فرهنگی سیاسی و نظامی رو به گسترش و پیشرفت باشد. ناخدایکم صابری افزود: امید است روابط و تعاملات نیروی دریایی دو کشور هند و ایران در همه زمینه ها از قبیل برگزاری رزمایش‍‌های مشترک، تبادل دانشجویان، بازدید از بنادر دو مجموعه بیش از پیش گسترش یابد. یکصدمین ناوگروه رزمی ارتش جمهوری اسلامی ایران، متشکل از بوشهر و لاوان، در بندر مومبای پهلو گرفته است. انتهای پیام/
3266275,سیاری: «مصاف» سلاح سازمانی نیروی زمینی ارتش شد,۰۹ اسفند ۱۴۰۳ - ۱۲:۳۶,https://newsmedia.tasnimnews.com/Tasnim/Uploaded/Image/1403/12/09/140312091236033532264554.jpg,به گزارش گروه دفاعیخبرگزاری تسنیم، امیر دریادار حبیب الله سیاری رئیس ستاد و معاون هماهنگ کننده ارتش در حاشیه الحاق تجهیزات جدید به نیروی زمینی ارتش، اظهار کرد: سال 1353، اسلحه ژ3 به جای ام 1 سلاح سازمانی ارتش شد و از آن زمان 50 سال می‌گذرد. وی ادامه داد: به همت فرمانده نیروی زمینی ارتش، موفق شدیم سلاح مناسب‌تر و برتر از ژ3 تولید کنیم. «مصاف» که کاملا ساخت داخل کشور است، امروز به سلاح سازمانی نیروی زمینی ارتش تبدیل شده است. در این مراسم تجهیزات سنگین، نیمه سنگین و فوق سنگین با حضور امیر دریادار حبیب الله سیاری رییس ستاد و معاون هماهنگ کننده ارتش، امیر سرتیپ کیومرث حیدری فرمانده نیروی زمینی ارتش، امیر سرتیپ نوذر نعمتی جانشین فرمانده نیروی زمینی ارتش و جمعی از فرماندهان و مسئولان به چرخه دفاعی نزاجا ملحق شد. این تجهیزات شامل کشنده‌های فوق سنگین و راهبردی خودروهای تانک بر و زرهی در چهار کلاس،  انواع پهپادها و تعدادی ادوات شنیدار بخشی، است که توسط جوانان و مهندسان مبتکر، انقلابی و مومن، بازسازی و یا تولید شده‍اند انتهای پیام/
3266236,افزایش ۴۰ درصدی اورهال هواپیما و بالگرد در کشور,۰۹ اسفند ۱۴۰۳ - ۱۲:۲۶,https://newsmedia.tasnimnews.com/Tasnim/Uploaded/Image/1403/09/20/1403092017423483331649524.jpg,به گزارش گروه دفاعیخبرگزاری تسنیم، امیر خواجه فرد، رئیس سازمان صنایع هوایی وزارت دفاع در مراسم رونمایی از نخستین بالگرد بازسازی شده در کیش، گفت: امسال بازآمدکردن انواع هواپیما و بالگرد در کشور در مقایسه با سال قبل 40 درصد افزایش داشته است. معاون وزیر دفاع و پشتیبانی نیروهای مسلح تأکید کرد: وزارت دفاع از شرکت‌های خصوصی و دانش بنیان در زمینه تعمیر و نگهداری هواپیما و بالگرد حمایت کامل می‌کند. مدیر عامل شرکت مهندسی تعمیرات و خدمات هوایی گفت: در این شرکت تعمیر و ساخت قطعات فنی، تجهیزات زمینی، بازسازی انواع بالگرد ساخت کشور‌های مختلف انجام می‌شود. ایل چی افزود: برای بازسازی این بالگرد هزار نفر ساعت وقت صرف شده و عملیات بهسازی با تلاش متخصصان بومی کیش و بر اساس استاندارد‌های ملی اجرا شد. مدیرعامل شرکت توسعه و مدیریت بنادر و فرودگاه‌های کیش، گفت: با ایجاد آشیانه باسازی انواع هواپیما و بالگرد در فردگاه کیش، خدمات فرودگاهی را نیز ارائه می‌کنیم و بازسازی بالگرد ادامه خواهد داشت. انتهای پیام/
3266232,دیدار وزیر دفاع با دبیرکل سیزم در تهران,۰۹ اسفند ۱۴۰۳ - ۱۲:۰۰,https://newsmedia.tasnimnews.com/Tasnim/Uploaded/Image/1403/12/09/1403120911584014032264254.jpg,به گزارش گروه دفاعیخبرگزاری تسنیم، امیر خلبان نصیرزاده وزیر دفاع و پشتیبانی نیروهای مسلح در دیدار با کاپیتان روبرتو رکیا دبیرکل سیزم بر اهمیت ورزش نظامیان آسیا و برنامه‌ریزی برای ارتقای آمادگی جسمانی نیروهای مسلح تأکید کرد. در این دیدار که در تهران برگزار شد، درباره موضوعات مهم مرتبط با ورزش نظامیان، رویدادهای ورزشی پیش‌رو و برنامه‌های آتی برای افزایش سطح آمادگی جسمانی نظامیان گفتگو شد. انتهای پیام/
3266114,ویژگی‌های شناور شهید دلواری از زبان سردار تنگسیری,۰۹ اسفند ۱۴۰۳ - ۰۹:۲۹,https://newsmedia.tasnimnews.com/Tasnim/Uploaded/Image/1403/01/14/1403011409340992729722452.png,به گزارشخبرگزاری تسنیماز بندرعباس، دریادار علیرضا تنگسیری در آیین الحاق شناورهای جدید به این نیرو اظهار داشت: ما شاهد برخی مشکلات و کمبودها در حوزه شناورهای امدادی بودیم که باعث شد برای مردم و یگان‌های عملیاتی خود دست به تولید شناورهای جدید بزنیم. وی با اشاره به ساخت و تجهیز شناور اطفای حریق، آمبولانس دریایی و شناور شهید رئیسعلی دلواری از کلاس شهید حاج قاسم سلیمانی گفت: شناور اطفای حریق با قابلیت دریانوردی در شرایط فورس 3 تا 4 ساخته شده و نقش مهمی در عملیات امداد و نجات ایفا می‌کند. وی افزود: همچنین، آمبولانس دریایی که توسط یکی از شرکت‌های دانش‌بنیان طراحی شده، دارای 13.5 متر طول و سرعت 50 نات است و می‌تواند عملیات امدادی را تا برد 300 مایل دریایی انجام دهد. فرمانده نیروی دریایی سپاه درباره شناور شهید رئیسعلی دلواری توضیح داد: این شناور از کلاس شهید حاج قاسم سلیمانی بوده و با بهینه‌سازی‌های انجام‌شده، توانایی حمل بالگرد و تجهیز به موشک‌های با برد 750 کیلومتری ساخت نیروی دریایی سپاه و موشک با برد 300 کیلومتری وزارت دفاع را دارد. وی تاکید کرد: این شناور با 32 نات سرعت و برد عملیاتی 5000 مایل دریایی، قابلیت دریانوردی در شرایط سخت را دارد، تاب اوری بسیار خوبی دارد. دریادار تنگسیری ضمن تقدیر از حمایت‌های ستاد کل نیروهای مسلح و معاونت آماد نیروهای مسلح، از شرکت‌های دانش‌بنیان و صنایع دفاعی کشور که در توسعه این توانمندی‌ها نقش داشتند، قدردانی کرد و افزود: این دستاوردها نتیجه تلاش بی‌وقفه متخصصان داخلی و پشتیبانی ملت عزیز ایران است که ما افتخار خدمت به آنها را داریم. انتهای پیام/864
3266109,پهلوگیری ناوگروه ارتش در بندر مومبای هند,۰۹ اسفند ۱۴۰۳ - ۰۹:۱۶,https://newsmedia.tasnimnews.com/Tasnim/Uploaded/Image/1403/12/09/1403120909160060132263054.jpg,به گزارش گروه دفاعیخبرگزاری تسنیم، یکصدمین ناوگروه رزمی ارتش جمهوری اسلامی ایران، متشکل از بوشهر و لاوان، با استقبال مسئولان سرکنسولگری جمهوری اسلامی ایران و فرماندهان نیروی دریایی هند در بندر مومبای پهلو گرفته است. انتقال پیام صلح و دوستی به کشورهای حاشیه اقیانوس هند،دریای عمان و خلیج فارس؛آموزش و انتقال تجربیات به دانشجویان دانشگاه افسری امام خمینی (ره) از جمله اهداف این سفر آموزشی است. در مدت حضور این ناوگروه، برنامه‌های متعددی از جمله دیدارهای سطح بالای فرماندهان نیروی دریایی دو کشور، بازدید از مراکز آموزشی، فرهنگی و تاریخی، و مسابقات ورزشی دوستانه برگزار تدارک دیده شده است. انتهای پیام/
3265512,سلامی: دشمنان ضربات واقعی ما را ندیده‌اند/ وعده صادق مثال بود,۰۸ اسفند ۱۴۰۳ - ۱۰:۳۰,https://newsmedia.tasnimnews.com/Tasnim/Uploaded/Image/1403/03/04/1403030414545084130147074.jpg,"به گزارشخبرگزاری تسنیماز اراک، سردار سرلشکر پاسدار حسین سلامی پیش‌ازظهر امروز، چهارشنبه، در رزمایش‌ پیامبر اعظم(ص)19 در استان مرکزی اظهار داشت: خداوند بزرگ را سپاسگزاریم که در این لحظه‌های معنوی و سرشار از قداست و روحانیت در آخرین روزهای ماه مبارک رجب و در آستانه ورود به ماه میهمانی و‌ ضیافت الهی، ماه نزول قرآن بر قلب پیامبر اسلام(ص) فرصت توفیق در محضر جمع کثیر و باارزشی از استان مرکزی را یافته‌ام. امام راحل مجد و عظمت ازدست‌رفته مسلمانان را احیا کرد وی افزود: استان مرکزی و اراک و شهرستان‌های این استان نقشی سرنوشت‌ساز و حیاتی در تغییر مسیر بشریت و تغییر مسیر سرنوشت ملت ایران در دهه‌ها  و سده‌های گذشته ایفا کرده است؛ سرزمین تولد شخصیت عظیم به‌نام امام راحل، حضرت روح‌اللّه که توانست در عصر سلطه سیاه قدرت‌های شیطانی بر جهان حرکت طاغوت را متوقف کند، او که در نخستین هجمه به غلبه استکبار مسیر تاریخی سرنوشت مسلمانان را با الهام‌بخشی و القای روح جهاد تغییر داد. فرمانده‌کل سپاه پاسداران انقلاب اسلامی بیان کرد: امام راحل مجد و عظمت ازدست‌رفته مسلمانان را احیا کرد و برای ایران عزیز و ملت بزرگ کشورمان، استقلال، آزادی، کرامت، اخلاق و معنویت و شعائر الهی را هدیه کرد. سرلشکر سلامی عنوان کرد: استان مرکزی سرزمین مفاخر و شخصیت‌های بزرگ سیاسی، تاریخ‌ساز و علمی با شهرت‌های بین‌المللی و شناخته‌شده در سپهر ستارگان پرفروغ عالم اسلام با شهدای برجسته است؛ نزدیک به 7 هزار ستاره از کهکشان شهادت برای این استان است، سرزمینی با مردمانی متدین و فداکار که در این عصر و دوران در ساخت زیربنای صنعتی و فناورانه و علمی کشور نقشی ممتاز و درخشان را ایفا می‌کنند. رزمایش پیامبر اعظم(ص) نشاط را در قلوب مردم ایجاد کرد وی با بیان اینکه برگزاری رزمایش پیامبر اعظم(ص) نشاط را در قلوب مردم ایجاد کرد، گفت: بنده سرباز کوچکی از اسلام و ایران هستم و کوچک‌ترین خادم سپاه هستم که دوست دارم در راه اعتلای این سرزمین و ارزش‌های اسلام و در راه خدا به برادران شهیدم بپیوندم؛ امروز مردم استان مرکزی بلند‌پروازانه در برابر طاغوت و با قلب‌های مستحکم و‌ عزم راسخ در مصلای بیت‌المقدس اراک شرکت کردند تا با آرمان‌های رهبر انقلاب پیمان دوباره ببندند. فرمانده‌کل سپاه پاسداران انقلاب اسلامی عنوان کرد: بزرگی کشور ما به همین اجتماعات عظیم و بی‌کرانه است، اجتماعات مردان و زنانی است که در برابر طاغوت هرگز میدان را خالی نگذاشتند، کشورها با عظمت مردمانشان بزرگ هستند و بزرگی کشورها به‌وسعت بزرگی قلب زنان و مردان آن کشور است و شما تمام شاخص‌های باعظمت را در اختیار دارید، شما رهبری حکیم و الهام‌یافته از وحدت وحی و تعلیم‌یافته مکتب حسینی(ع) دارید که مقابل مخاطرات با‌ شکوه و صلابت نبوی(ص) و علوی(ص) ایستاده ‌است و مردم و اصحاب خویش را به استقامت و ایستادن و ثبات قدم دعوت می‌کند و با آنان یک خط سیر بی‌پایان و نورانی از جهاد در راه خدا را می‌سازد و در میانه این شکوه عظیم، ملت ما با آرامش، آسایش و نشاط برای فتح قله‌های بزرگی که دشمن مقابل آن مانع ایجاد کرده است تا به آن قله‌های بزرگ برسند. مردم ‌توانسته‌اند سد و‌ موانع دشمن را زیر پا بگذارند سرلشکر سلامی تصریح کرد: مردم در طول این 46 سال توانسته‌اند سد و‌ موانع دشمن را زیر پا بگذارند و از فراز اراده‌های دشمن عبور کنند و قدرت‌های بزرگ را با شکست‌های بزرگ همراه کنند؛ قدرت‌هایی که در طول 46 سال گذشته با آن مبارزه کرده‌اید و سر خم نکرده‌اید، نیز قدرت‌هایی هستند که در جنگ جهانی دوم‌ قدرت‌های بزرگ را شکست داد‌ه‌اند، شما با قدرت‌های کوچک در جنگ‌ نبوده‌اید، در مردمک چشمان شما دشمنان بزرگ حقیر‌ند اما در مقیاس‌های ظاهری بزرگ هستند، آنها پیشرفته‌ترین سلاح‌ها، تجهیزات، ارتش‌ها و قدرت‌های نرم برای شکستن قلب‌ها را در اختیار دارند. فرمانده‌کل سپاه تأکید کرد: ‌‌شما مردم ایران با قدرتی درگیر بودید که نیمی از قدرت نظامی را در اختیار دارد، مقابل آمریکایی ایستادگی کردید که فروپاشی نظامی بسیاری را در کارنامه خود ثبت کرده است، از فروپاشی شوروی سابق تا حضور در جنگ‌های مختلف در نظام جهان، و جایی نیست که آمریکا و انگلیس در آنجا نجنگیده باشند، این اعجازانگیز است که یک ملت توانسته ‌است از ابتدای شکل‌گیری هویت جدید خود با این ارایه و صورت‌بندی فشرده جهانی مقابل قدرت‌های استکباری بایستد. آمریکا و اسرائیل برای انزوای سیاسی مردم ایران نقشه کشیدند وی ادامه داد: آمریکا و اسرائیل برای انزوای سیاسی مردم ایران نقشه کشیدند و‌ تلاش کردند با عملیات روانی سرسختانه قلوب ملت‌ها به‌ویژه ایران را بلرزانند اما در هر موقعیتی که خلق کردند شکست خوردند، خداوند ثابت کرد وعده‌هایی که داده ‌در روی زمین به واقعیت تبدیل شده است، تصور نکنید قدرت‌های کوچک را شکست داده‌اید، آنهایی که زمانی بر سیطره اقتصادی و سیاسی بودند اگر الآن همین قدرت خود را روی کار بیاورند نمی‌توانند یک باریکه کوچکی در شرق مدیترانه مانند غزه را شکست دهند؛ مردم غزه ایستادند و نشان دادند در صحنه نبرد، این ایمان است که غلبه می‌کند و پیروز می‌شود. فرمانده‌کل سپاه پاسداران انقلاب اسلامی ادامه داد: آمریکا کشورهای بزرگی را چندین بار در تاریخ شکست داده است؛ آنهایی که کشورهای بزرگ بودند و جهان را می‌لرزانند، اما در غزه ایمان ایستاد و یک لحظه یک بانوی غزه‌ای ناله نکرد، هیچ یک از مردان غزه‌ای که جسم فرزند شهید خود را به‌دست می‌گرفتند هرگز شکوه نکردند و گفتند؛ ""ما با اتکای به خداوند می‌ایستیم.""، و این‌گونه خداوند تجلی کرد و سرانجام این حماس بود که پیروز شد، غزه با سلاح‌های ابتدایی و کوچک جنگید، خانه‌ها ویران شد اما قلب‌ها مستحکم ماند، آمریکا با همین روش شکست خورد و مردان غزه نیز آمریکا و اسرائیل را شکست دادند و امروز مقامات صهیونیستی به این واقعیت معترفند که شکست خورده‌اند، افسرده و منفورند. جبهه استکبار قصد داشت حماس را محو و حزب‌الله را خاموش کند سرلشکر سلامی تأکید کرد: در لبنان همین جریان غزه و شرارت‌ها، جنایت‌ها و شهادت رهبر بزرگ و‌ روحانی شرافتمند سید حسن نصرالله و همه فرمانداران بزرگی که شهید شدند تکرار شد اما حزب‌‌الله جهانی از زیر آتش استکبار قامت برافراشت و پیروز شد. وی اضافه کرد: جبهه استکبار قصد داشت حماس را محو و حزب‌الله را خاموش کند و نهضت اسلامی را بشکند اما حتی کنار دریای سرخ نتوانست در نزاع به نقطه موفق برسد و سرافکنده و عاجز ماند و معادله‌ای برای آمریکا و اسرائیل ساخته نشد و ابتر و ناقص میدان را ترک کردند و مقابل مقاومت عراق بی‌عمل ماندند اما امروز برای دلخوش کردن خود و فریب جهان از این واژه سخن گفتند؛ ""ایران به‌دلیل از دست دادن بازدارنده‌های خود وا مانده است.""، اما ما می‌دانیم اگر لبنان بخشی از بازدارندگی ما‌ست پس می‌توانیم امروز همه مردم لبنان را مقابل شما بسیج کنیم‌ و «هیهات منّا الذّلّة» سر دهند. بنابراین ایران قوی‌تر شده ‌‌و به هیچ کجا تکیه نمی‌کند وی ادامه داد: شعور مردم به جایی رسیده‌ است که به شناخت دوست از دشمن دست یافتند؛ بنابراین ایران قوی‌تر شده ‌‌است و به هیچ کجا تکیه نمی‌کند و مستقل و قدرتمند است و عظمت ایران از شکوه ملت و مکتب امام راحل الهام می‌گیرد، مکتب ایران چیزی نیست که دشمنان بتوانند از ایران بگیرند، جهاد، استقلال، آزادی، استقلال‌طلبی، اسلام‌طلبی جزو واقعی آرمان‌های دائمی ملت یاران اسلامی است و با این آرمان‌ها پیوند عمیق دارند. فرمانده‌کل سپاه عنوان کرد: مردمی که امروز گرد هم جمع شدند تنها بخشی از دریای بی‌پایان شور انقلابی‌اند، شکوه ملت ایران در 22 بهمن و در روز برفی برای دشمن یک کابوس است، آرزوی دشمن این است که مردم در همایش‌های ملی خیابان‌های خود را خالی کنند اما مردم این توطئه‌ها را می‌دانند و در میدان جهاد حاضر می‌شوند تا به دنیا نشان دهند ایران یک ملت متحد و منسجم است و همه در غم و شادی با هم هستیم. هنوز دشمنان ضربات جدی ایران را دریافت نکرده‌اند سرلشکر ‌سلامی با بیان اینکه ایران نفس واحده و قدرتمند است و می‌تواند جهان را تکان دهد، ایران بزرگ است ‌و‌ هنوز دشمنان ضربات جدی ایران را دریافت نکرده‌اند و هرچه تاکنون در وعده صادق دید‌ه‌اند فقط هشدار و مثال بوده است، گفت: ‌اگر دشمنان از تاریخ 46 سال عبرت نگیرند و به شرارت‌های خود ادامه دهند باید منتظر خفت و خواری ‌باشند که در 46 سال گذشته نمونه آن را دیدند و طعم تلخ آن را چشیده‌اند، جمهوری اسلامی ایران در حال پیشروی است. ‌به هیچ قدرتی نیاز نداریم وی تأکید کرد: ‌به هیچ قدرتی نیاز نداریم و اقتصاد بزرگ، منابع عظیم و مکتب بزرگ در اختیار داریم و هیچ چیزی کم نداریم، با هم پیش می‌رویم و راه را ادامه می‌دهیم؛ این اجتماع عظیم قوت قلب می‌دهد و این حضور با این شکل و صلابت و نشاط برای دوستداران ایران و اسلام امید ایجاد می‌کند و نقطه یأس برای دشمنان است، امروز دشمن از این دینداری مردم عزیز ایران مأیوس است و ناامیدی دشمن شکست اوست، بنابراین به آینده امید داشته باشید و شرافتمندانه مقابل دشمن بایستید. انتهای پیام/711/‌+"
3265464,موسوی: تشییع با شکوه شهید نصرالله نماد عظمت مقاومت است,۰۸ اسفند ۱۴۰۳ - ۰۹:۴۷,https://newsmedia.tasnimnews.com/Tasnim/Uploaded/Image/1403/07/11/140307110227459431111384.jpg,به گزارش خبرنگار دفاعیخبرگزاری تسنیم، امیر سرلشکر عبدالرحیم موسوی فرمانده کل ارتش جمهوری اسلامی ایران، صبح امروز چهارشنبه در مراسم اختتامیه دانش‌آموختگی دوره کارشناسی ارشد و دکتری مدیریت دفاعی دانشکده فرماندهی و ستاد ارتش (دافوس آجا)، با تقدیر از شهدای مقاومت، به ویژه شهید سیدحسن نصرالله، تأکید کرد: شهادت و تشییع با شکوه شهید نصرالله، نماد عزت، عظمت و ادامه راه مجاهدانه مقاومت است. این تشییع، ضربه‌ای دیگر بر پیکره توهمات باطل رژیم صهیونیستی و حامیان آن به سرکردگی آمریکا بود. وی افزود: رژیم صهیونیستی با کشتن زنان، کودکان و مردان بی‌دفاع، تصور می‌کند می‌تواند شعله مقاومت را خاموش کند، اما هر بمبی که فرو می‌ریزند، مانند بنزینی است که آتش خشم مقدس حق‌طلبان را شعله‌ورتر می‌کند و این جرثومه پلید را به نابودی نزدیک‌تر می‌کند. فرمانده ارتش در آستانه ماه مبارک رمضان، از درگاه خداوند متعال خواست تا به همه توفیق بهره‌برداری از مواهب این ماه را عطا کند. وی همچنین از مهمانان حاضر در مراسم، از جمله خانواده‌های شهدا، استادان، پیشکسوتان و مهمانان کشورهای دوست، تقدیر کرد و به آن‌ها خیر مقدم گفت. موسوی تصریح کرد: با تدابیر حکیمانه فرمانده معظم کل قوا، تهدید‌ات دشمنان برای کشور، نیرو‌های مسلح و ارتش جمهوری اسلامی ایران تبدیل به یک فرصت شد تا از نظر کمّی و کیفی، خود را قوی‌تر و برای انجام موفق‌تر مأموریت‌ها، آماده‌تر کنند. وی با اشاره به دیدار افسران نیروی هوایی در  روز 19 بهمن با رهبر معظم انقلاب اسلامی، گفت: فرمانده معظم کل قوا درخصوص تهدیدات دشمنان فرمودند؛ اگر ما را تهدید کنند، ما هم آن‌ها را تهدید می‌کنیم و اگر تهدید را عملی کنند، ما هم تهدید را عملی خواهیم کرد، اگر به امنیت ملت ما تعرض کنند، ما هم بدون تردید به امنیت آن‌ها تعرض خواهیم کرد. فرمانده کل ارتش اظهار داشت: امروز برای ما مهم‌ترین وظیفه، آمادگی کامل برای اجرای این فرمان یعنی عملی‌کردن تهدید و تعرض به امنیت متعرضان بنا بر دستور خواهد بود. سرلشکر موسوی در پایان گفت: گنج بزرگ ارتش جمهوری اسلامی ایران همین ایستادگان در میدان هستند و شما که سرمایه‌های بزرگ و ارکان اصلی موفقیت‌های ارتش و نیرو‌های مسلح هستید، از اولین روزی که در مسئولیت‌های جدید قرار بگیرید، ماهیت الهی و وظیفه شما حفظ، ارتقاء و به‌روزکردن دائمی این آمادگی‌هاست. انتهای پیام/
3264974,عملیات مشترک موشکی ‌ارتش و ‌سپاه در شمال اقیانوس هند,۰۷ اسفند ۱۴۰۳ - ۱۳:۳۱,https://newsmedia.tasnimnews.com/Tasnim/Uploaded/Image/1403/12/07/1403120713240825332250344.jpg,به گزارشخبرگزاری تسنیماز کنارک، در ادامه رزمایش مشترک ذوالفقار 1403، نخستین عملیات مشترک موشکی نیروی دریایی ارتش و نیروی هوافضای سپاه در ادامه رزمایش ذوالفقار ارتش جمهوری اسلامی ایران، با انهدام هدف واحد دریایی اجرا شد. نیروی دریایی ارتش و نیروی هوافضای سپاه در یک عملیات مشترک تحت فرماندهی قرارگاه ذوالفقار ارتش با شلیک موشک‌های کروز دریایی و بالستیک، موفق به انهدام هدف واحد شبیه‌سازی شده در شمال اقیانوس هند شده به نحوی که به طور کامل غرق شد. امیر سرتیپ علیرضا شیخ سخنگوی رزمایش مشترک ذوالفقار 1403 ارتش جمهوری اسلامی ایران در همین راستا گفت: صبح امروز ناو موشک‌انداز نیروی دریایی ارتش با شلیک موشک‌ کروز نسبت به انهدام هدف دریایی در موقعیت آب‌های شمال اقیانوس هند اقدام کرد. وی افزود: به صورت همزمان، طی عملیاتی مشترک و تحت فرماندهی قرارگاه ذوالفقار ارتش، یک فروند موشک بالستیک نیروی هوافضای سپاه پاسداران انقلاب اسلامی همان هدف را مورد اصابت قرار داده به نحوی که هدف مورد نظر غرق شد. سرتیپ شیخ اجرای این عملیات را نماد عینی و حقیقی «امنیت پایدار در سایه اتحاد و اقتدار» دانست و تأکید کرد: نیروهای مسلح جمهوری اسلامی ایران به عنوان بازوان قدرتمند و حصن حصین ملت شریف و بزرگ ایران اسلامی در قامت یک ید واحده نشان داده‌اند که پاسخ هر تهدیدی را با اقتدار خواهند داد و امروز یکی از وجوه این وحدت، همدلی و هم‌افزایی در بستر اجرای عملیات موشکی مشترک بین نیروهای دریایی ارتش و هوافضای سپاه متجلی شد براساس این گزارش، ‌در ادامه اجرای مراحل اصلی و عملیاتی رزمایش مشترک ذوالفقار 1403 ارتش، عملیات انهدام هدف مورد نظر توسط پهپاد آرش در منطقه عمومی رزمایش با موفقیت اجرا شد. همچنین در ادامه رزمایش مشترک ذوالفقار ارتش جمهوری اسلامی ایران، سامانه پدافند هوایی 15 خرداد نیروی پدافند هوایی، اهداف متخاصم واگذار شده توسط شبکه یکپارچه پدافند هوایی کشور که قصد نفوذ به منطقه عمومی رزمایش را داشتند پس از انجام عملیات کشف، شناسایی و رهگیری مورد اصابت قرار داده و سرنگون کرد. همچنین در ادامه این رزمایش سامانه کشف پسیو منیر که می‍تواند اهداف با سطح مقطع راداری بسیار کم را بدون هیچگونه انتشار هیچ گونه امواجی شناسایی کند، در عملکرد منسجم با سامانه موشکی ارتفاع کم شهید مجید پهپادهای مهاجم را شناسایی و سرنگون کردند. در ادامه برگزاری رزمایش ذوالفقار 1403 ارتش،  نیروی هوایی ارتش جمهوری اسلامی ایران با بهره‌گیری از مدل‌های پیشرفته پهپاد مهاجر 6 و کمان 12 مأموریت‌های متنوع و پیچیده‌ای را با موفقیت به انجام رساند؛ پهپادهای مهاجر 6 و  کمان 12 در قالب مأموریت‌های گشت‌زنی، نوار ساحلی را تحت پوشش قرار دادند. این عملیات با هدف شناسایی و رصد هرگونه تهدید احتمالی در مناطق ساحلی انجام شد و اطلاعات حیاتی را برای تصمیم‌گیری‌های تاکتیکی فراهم کرد. انتهای پیام/
3264831,سلامی: به هیچ کشوری نیازمند نیستیم/سپاه برای مردم جان می‌دهد,۰۷ اسفند ۱۴۰۳ - ۱۱:۰۸,https://newsmedia.tasnimnews.com/Tasnim/Uploaded/Image/1403/03/04/1403030414545084130147074.jpg,"به گزارشخبرگزاری تسنیماز شیراز، سردار سرلشکر پاسدار حسین سلامی در آیین افتتاح طرح‌های عمرانی سپاه شیراز با بیان اینکه ""دریافتیم که اگر کشوری ضعیف باشد، مورد تهاجم قرار می‌گیرد.""، اظهار داشت:  دشمنان، کشورها را ویران، ملت‌ها را آواره می‌کنند و اجازه بهره‌برداری از منابعشان را نمی‌دهند؛ دشمنان حتی تحمل حضور ملت‌ها در صحنه‌های اجتماعی را ندارند و هنگامی که شکوه و عظمت ملت‌های مسلمان را می‌بینند، دچار خشم و نابینایی سیاسی می‌شوند. وی با یادآوری اینکه ""شاهد تشییع باشکوه و کم‌نظیر رهبر شهید و مجاهد بزرگ، سید حسن نصرالله، و یار همیشگی‌اش، سید هاشم صفی‌الدین، توسط مردم لبنان بودیم.""، افزود: ‌این حضور عظیم و باصلابت، بار دیگر همبستگی ملت‌های مسلمان را به نمایش گذاشت. فرمانده‌کل سپاه پاسداران انقلاب اسلامی با ابراز اینکه ""در مقابل، رفتار غارتگرانه و نفرت‌انگیز رژیم صهیونیستی نشان داد که مقامات این رژیم هیچ بهره‌ای از فرهنگ، ادب و انسانیت نبرده‌اند.""، تصریح کرد: هواپیماهای رژیم صهیونیستی بر فراز مردمی که برای بدرقه پیکرهای رهبران مقاومت گرد آمده بودند، به پرواز درآمدند، این اقدام، بار دیگر پرده از ترس و وحشت آنان از قدرت و اتحاد ملت‌ها برداشت. سرلشکر سلامی با تأکید به اینکه ایران از تمامی استعدادهای لازم برای تبدیل‌شدن به یک حقیقت بزرگ و شکوه‌مند در جهان برخوردار است، اضافه کرد: ایران از موقعیت جغرافیایی بی‌نظیر تا منابع فراوان، تمامی شرایط لازم برای یک زندگی عزتمندانه و مستقل را در اختیار دارد؛ ما به هیچ کشوری در جهان نیازمند نیستیم، چراکه سرزمینی غنی با مردمانی توانمند داریم، روح ایمان در جامعه ما جاری است و این سرمایه‌ای بی‌بدیل محسوب می‌شود. وی با اعلام اینکه ""منطق سپاه پاسداران برای ورود به عرصه خدمات اجتماعی و رفع محرومیت‌ها بر این اصل استوار است که شادی‌ها و دشواری‌های خود را با یکدیگر تقسیم کنیم.""، تأکید کرد: باور ما این است که هیچ ایرانی نباید در این سرزمین احساس ناراحتی، غم و نگرانی کند. برای ما، بهترین لحظه‌های زندگی زمانی رقم می‌خورد که تمامی مردم کشورمان در آرامش، امنیت، رفاه و پیشرفت زندگی کنند. فرمانده‌کل سپاه با اظهار اینکه ""مأموریت ما تنها یک وظیفه اختیاری یا عملی برآمده از علاقه شخصی نیست، بلکه مسئولیتی قطعی و تعهدی بزرگ است.""، اضافه کرد: ما نه‌تنها موظف به دفاع از ایران عزیز هستیم، بلکه وظیفه داریم با تمام توان در مسیر سازندگی کشور نیز گام برداریم. ‌وی با ابراز اینکه ""همواره به فرماندهان، پاسداران و بسیجیان عزیز تأکید کرده‌ام که تا زمانی که میان مردم حضور داریم، برای آن‌ها تلاش می‌کنیم و آن‌ها شاهد مجاهدت‌های ما هستند، رسالت ما ادامه دارد.""، خاطرنشان کرد: فداکاری برای وطن، اسلام و ملت عزیزمان، و تحقق آرمان‌های بلند رهبر معظم انقلاب برای ما یک دستور کار دائمی خواهد بود که هرگز از آن دست نخواهیم کشید. انتهای پیام/+"
3264734,باقری: تنها راه استحکام در نبردها سربازی به شیوه مرسوم است,۰۷ اسفند ۱۴۰۳ - ۰۹:۵۴,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش خبرنگار دفاعیخبرگزاری تسنیم، سردار سرلشکر محمد باقری رییس ستادکل نیروهای مسلح صبح امروز در هفدهمین جشنواره جوان سرباز نیروهای مسلح طی سخنانی اظهار داشت: در کلام امیرالمومنین(ع) درخصوص سربازان و نیروهای مسلح چهار کارویژه آن‌ها مشخص شده و سربازان به‌عنوان کسانی که مدافعان کشور زینت حکومت و امنیت‌ساز جامعه هستند و ثبات کشور بدون آن‌ها امکان‌پذیر نخواهد بود، معرفی شده‌اند. وی افزود: جوانان عزیز ما دارای شمه‌ای از ویژگی‌های حضورت علی‌اکبر(ع) هستند و دوران سربازی موقعیتی است که جوانان می‌توانند این ویژگی‌ها را در‌ خود رشد دهند. سردار باقری با بیان اینکه دفاع و امنیت در هر کشوری پایه استقلال آن کشور است، گفت: امنیت زیرساخت ضروری برای پیشبرد امور کشور در همه زمینه‌هاست. اگر کشوری به‌دنبال پیشرفت، ‌استحکام و استقلال است پیش‌نیاز آن امنیت و اقتدار مستحکم و خلل‌ناپذیر است. رئیس ستادکل نیروهای مسلح عنوان کرد: به برکت فرماندهی فرمانده کل قوا و خون شهدا و تلاش رزمندگان امنیت پایدار در کشور ما بر قرار است و خدا را بر این نعمت بزرگ شکر می‌گذاریم. وی با بیان اینکه سربازان نقش بارزی در امنیت کشور ایفا می‌کنند، گفت: بیش از 50 درصد ماموریت دفاع از کشور بر دوش سربازان است و این مسئولیت کوچکی نیست. اگر کسی در مورد ضرورت و تقدس این خدمت تردید می‌کند اطلاع لازم از کارویژه و مسئولیت سربازان در امنیت کشور ندارد. سردار باقری اظهار داشت: جنگ‌های اخیر در اروپا بین روسیه و اوکراین این را اثبات کرد که حتی کشورهایی که 60 سال است سربازی را به شکل مرسوم گذشته کنار گذاشته بودند امروز در حال بازگشت به سربازی مرسوم هستند و دریافتند که تنها راه استحکام ارتش‌ها در نبردها حضور سربازان در ارتش‌ها و نیروهای مسلح است. رییس ستادکل نیروهای مسلح عنوان کرد: در دفاع مقدس بیش از 3 میلیون نفر به عنوان سرباز به جبهه رفتند و بیش از 60 هزار جان خود را فدای کشور کردند و کشور با سربلندی و اقتدار دفاع مقدس را به پایان رساند. بعد از آن نیز در این سی و چند سال در جای‌جای مرزها ماموریت‌های سنگین خود را با ایثار و شجاعت به پایان رساندند. سردار باقری با بیان اینکه نیروهای مسلح تلاش‌های مهمی برای تحول در سربازی انجام داده‌اند، گفت: سربازان ما در‌ طول سربازی با مفاهیمی مهمی آشنا می‌شوند. در طول سربازی جوانان سختی کشیدن و مسئولیت‌پذیری را یاد می‌گیرند و چه تجربه‌ای بهتر از اینکه در سن جوانی در دفاع و امنیت کشور سهیم باشد. وی ادامه داد: جوانان در خدمت سربازی دفاع از استقلال و امنیت کشور را می‌آموزد ‌و این تجربه را به فرزندان خود منتقل می‌کند و کشور‌ این‌گونه دوام و استقلال پیدا می‌کند. رئیس ستادکل نیروهای مسلح گفت: نیروهای مسلح ما با بیش از 350 هزار سرباز مشغول دفاع از امنیت کشور هستند و این عدد کوچکی نیست. وی‌با اشاره به اقداماتی که برای بهبود کیفیت خدمت سربازی انجام شده است، گفت: متوسط دوران خدمت سربازی به 14 ماه کاهش پیدا کرده و این حداکثری فشردگی است که امکان‌پذیر شده است. حداکثر تلاش شده تا سربازان در استان‌های پیرامون محل زندگی‌خود خدمت کنند و برای سربازان متاهل امتیازات ویژه در نظر گرفته شده است. برای سربازان نخبه امکان پژوهش در رشته‌های خود فراهم شده و حقوق سربازان ارتقا پیدا کرده است. در‌حوزه مهارت آموزی هم گام‌های اساسی برداشته شده و بیش از یک میلیون جوان در طول هفت سال اخیر مهارت‌های تخصصی فرا گرفته‌اند. سردار باقری ادامه داد: در طی سال‌های اخیر حداکثر تلاش شده تا ماموریت‌های دفاعی و امنیتی و تخصصی برای سربازان در‌ نظر گرفته شود و وظایف دونِ شأن سربازان کنار گذاشته شده است. همچنین حداکثر تلاش برای فراهم کردن فضای مناسب در پادگان‌ها برای فعالیت آن‌ها امکان‌پذیر شده است؛ مسیر بهبود فضای سربازی ادامه خواهد یافت. رئیس ستادکل نیروهای مسلح در بخش دیگری از سخنانس یاد شهدای گرانقدر جبهه مقاومت و در رأس آنها شهید بزرگوار سید حسن نصرالله و همه همراهان او را را گرامیداشت و گفت: مراسم تشییع باشکوه پیکر مطهر آنان با حضور قریب به یک چهارم از جمعیت کشور لبنان نشان داد که مقاومت و حزب الله قهرمان، زنده‌تر از گذشته، پویاتر، با نشاط‌تر و با روحیه‌تر به راه خود ادامه خواهد داد. جوانان و نوجوانان و کودکانی که در این مراسم حضور دارند، سربازان پر توان محور مقاومت خواهند بود. انتهای پیام/
3264680,نصیرزاده: پاسخ قاطع به زیاده خواهی دشمن حتمی است,۰۷ اسفند ۱۴۰۳ - ۰۸:۴۵,https://newsmedia.tasnimnews.com/Tasnim/Uploaded/Image/1398/05/15/139805150859512618043354.jpg,به گزارش خبرنگار دفاعیخبرگزاری تسنیم، امیر عزیز نصیرزاده وزیر دفاع و پشتیبانی نیروهای مسلح صبح امروز در هفدهمین جشنواره جوان سرباز نیروهای مسلح طی سخنانی اظهار داشت: شما جوانان و آینده سازان کشور با به تن کردن لباس مقدس سربازی به میدان غیرت و مردانگی پا نهاده‌اید و از ارزشهای ملی و دینی خود دفاع می‌کنید. وی افزود: شما جوانان ستون‌های مستحکم استقلال و امنیت کشور هستید. دشمنان همیشه سعی دارند به بهانه‌های مختلف بین ما تفرقه ایجاد کنند اما شما سربازان باهوش هیچگاه اجازه نخواهید داد دشمن بین ما تفرقه بیاندازد. امیر نصیرزاده تصریح کرد: من اطمینان می‌دهد با وجود این جوانان غیرتمند ترس از دشمن و عقب نشینی از آرمان‌ها جایی ندارند و سلوک عاشورایی ملت ما تا ظهور موعود منتقم ادامه خواهد یافت و با حضور این جوانان پاسخ قاطع به زیاده خواهی دشمن قطعی و حتمی است. وزیر دفاع اظهار داشت: این جوانان غیرتمند هم پاسدار خاک پاک کشور و هم پاسدار ناموس و ارزشهای ملی و دینی هستند. با وجود این جوانان باهوش گذر از جریانهای تحریم و تهدید و رسیدن به قله‌ها دور از دسترس نخواهد بود و دست ایران عزیز از مردان تاریخ ساز همچون شهید سلیمانی خالی نخواهد بود. امیر نصیرزاده گفت: این جوانان غیرتمند هرگز اجازه نخواهند داد دشمنان چشم طمع به خاک پاک ایران بدوزند زیرا این جوانان وارثان مردان بزرگ این کشور هستند. انتهای پیام/
3264528,شکل‌دهی جبهه مقاومت مرهون تلاشهای محسن رفیق‌دوست است,۰۶ اسفند ۱۴۰۳ - ۱۸:۰۳,https://newsmedia.tasnimnews.com/Tasnim/Uploaded/Image/1402/07/16/1402071611181075728517854.jpg,به گزارش گروه سیاسیخبرگزاری تسنیم، سردار سرلشکر محمد باقری رئیس ستادکل نیروهای مسلح در مراسم نکوداشت سردار محسن رفیق دوست طی سخنانی اظهار داشت: من برای زیارت آقای رفیق دوست و پیشکسوتان به این مراسم آمده بودم و قصد سخنرانی نداشتم. آقای رفیق دوست مانند قدیم که فرمانده ما بودند فرمان دادند و اطاعت کردم که سخنانی بیان کنم. سرلشکر باقری در خاطره‌ای روایت کرد: حاج محسن یک بار قصد سفر به ژاپن را داشت و شهید حسن باقری به او گفت فلان مدل تله و لنز دوربین را برای ما بیاور و پس از چهار روز به دستمان رسید. وی افزود: تجهیز، راه اندازی و بالندگی واحد اطلاعات و عملیات که توسط شهید باقری تأسیس شد به واسطه حمایت‌های حاج محسن رفیق دوست انجام شد. ایشان ظرف 24 یا 48 ساعت نیازهای رزمندگان را پیش می‌برد. رئیس ستاد کل نیروهای مسلح خاطرنشان کرد: پس از عملیات بیت‌المقدس و در آستانه عملیات رمضان رژیم صهیونسیتی به لبنان حمله کرد. فرماندهانی از سپاه به سوریه رفتند. راه اندازی فعالیت سپاه و نیروهای اعزامی سپاه در سوریه و لبنان و شکل دهی یک جبهه مقاومت که بعدها حزب الله نام گرفت مرهون تلاش‌های حاج محسن است. ایشان در ملاقاتها با مقامات و ارتش سوریه و لبنان و مسئولان فلسطینی از جمله ابوعمار کار را با سرعت دنبال کرد. سرلشکر باقری تصریح کرد: آنچه که امروز بعنوان صنعت دفاعی نام می‌بریم و  بالندگی یافته با مشکلات متعددی روبرو بود، اما با مدیریت بی نظیر حاج محسن رفیق دوست توسعه یافت. پس از جنگ هم ایشان در فعالیت‌های خیرخواهانه بسیاری فعال بوده‌اند. رئیس ستاد کل نیروهای مسلح گفت: موشک ضد تانک تاو که سرآمد فناوری روز جهان در اختیار آمریکا بود، تولید آن در وزارت سپاه با مدیریت بی‌نظیر حاج محسن رفیق دوست صورت گرفت. انتهای پیام/
3264517,لاریجانی: تجربه نشان داده یک دست بودن سازنده نیست,۰۶ اسفند ۱۴۰۳ - ۱۷:۵۱,https://newsmedia.tasnimnews.com/Tasnim/Uploaded/Image/1403/08/30/1403083015280425531488594.jpg,به گزارش گروه سیاسیخبرگزاری تسنیم، علی لاریجانی مشاور رهبر معظم انقلاب در مراسم نکوداشت محسن رفیق‌دوست در سالن خلیج فارس موزه انقلاب اسلامی و دفاع مقدس طی سخنانی اظهار داشت: آقای محسن رفیق دوست همواره با انقلاب بوده است و این خصوصیت انسان‌های قوی و رو راست است. زندگی او از سه دوره، انقلاب اسلامی، از بدو پیروزی انقلاب اسلامی تا پایان جنگ و پس از پایان جنگ که در بخش‌های مختلف کار کرد تشکیل می‌شود و در تمامی دوره‌ها خصوصیت رفیق انقلاب بودن در آن دیده می‌شود.‌ وی افزود: آقای رفیق دوست یک مدیر توسعه‌گرا است. تعداد اندکی از مدیران تحول‌گرا هستند و هرکدام در جای خودشان اثرگذار بودند. آقای رفیق دوست در دوران جنگ در مسیر توسعه با شجاعت کار می‌کرد. آینده توسعه ایران هم به این ویژگی نیاز دارد. او شرایط را برای خدمت تعداد بسیاری از عزیزان باز کرد. ایجاد صنایع نظامی که بخش موشکی آن بیشتر عیان شده از نمونه کارهایش است. لاریجانی مسائل توسعه ایران را یک اصل نامید و اظهار کرد: برخی‌ها در این اصل که کشور به توسعه نیاز دارد و بسیار واضح است شک می‌کنند. شهید مطهری مطالبی در آثار خود دارد که به موضوع رشد ثروت ملی در راستای توسعه اقتصادی پرداخته است. شرایط فعلی کشور عجیب است چرا که همین وضع در 100 سال گذشته هم وجود داشته و هنوز اقتصاد ما در مواردی دارای اشکال است. یکی از عوامل پیشگیری کننده از توسعه مدیرانی هستند که ذهن توسعه ندارند و امور دیگری را در اولویت قرار می‌دهند. مشاور مقام معظم رهبری به مردمی سازی اقتصاد اشاره کرد و توضیح داد: در اوایل انقلاب برخی درباره دولتی بودن کارها یا مردمی بودنش دارای اختلاف نظر بودند.  برای همین برخی از این عزیزان از بدنه دولت جدا شدند. در حالی که اکنون مردمی سازی اقتصادی که عنوان می‌کردند، درست بود. بدون اقتصاد بهره وری ایجاد نخواهد شد. ببینید چه مقدار از اصل 44 اجرا شد. اگر رهایش می‌کردند بهتر بود اما بد اجرایش کردند و خراب‌تر شد. اکنون 85 درصد صنعت و معدن کشور در دست دولت است. این روش با دین و عقل سازگار نیست. و مدیران اگر دقت کنند متوجه می‌شوند که این روش جهانی نیست و مناسب روستا است نه کشور داری. لاریجانی محسن رفیق دوست را یک مدیر مثبت اندیش نامید و گفت: او در دوران کوران بحران و سختی فعال بود و در صحنه حضور داشت. برخی از مدیران با ایجاد مشکل غم‌باد می‌گیرند . مردم به مدیرانی نیاز دارند که در مشکلات فعال هستند. زمانی صدام شهرها را می‌زد. او توانست موشک بگیرد. یکی از آن موشک‌ها را به شهید طهرانی مقدم دادند تا آن را کپی کند. اکنون هم به دلیل مشکلات در مشقت هستیم و مردم در فشار هستند. باید راهکار برای آن داشت. مدیران باید شهامت داشته باشند که برخی از قوانین برای تسهیل کار مردم اصلاح شود. وی ادامه داد: اعتماد به مدیران از دیگران ویژگی‌های محسن رفیق دوست بود که ریسک می‌کرد تا مدیران ارشدش، افراد متخصص را روی کار بیاورند. بگذارید مدیران کار کنند بعد درباره آنها تصمیم گرفت اما اکنون یک حالت ایستا وجود دارد. گاهی برای فرماندهان پرونده تخلف درست می‌کردند اما او از مدیران درستکار با شجاعت حمایت می‌کرد. او سلیقه و فکر سیاسی دارد ولی در کارش این سلیقه را دخیل نمی‌کرد. برای همین افراد با او کار می‌کردند. از آدم کارآمد استفاده می‌کرد. امروز بیش از هر چیزی به این نیاز داریم. تجربه نشان داده یک دست بودن سازنده نیست چراکه ظرفیت ایران و انقلاب بسیار وسیع است.انتهای پیام/
3264179,عملیاتی‌شدن یاک۱۳۰ در نهاجا؛ آمادگی برای جنگنده‌های جدید,۰۶ اسفند ۱۴۰۳ - ۱۲:۳۰,https://newsmedia.tasnimnews.com/Tasnim/Uploaded/Image/1403/12/06/1403120612263769632242534.jpg,به گزارش خبرنگار دفاعیخبرگزاری تسنیم،‌ اولین حضور عملیاتی جنگنده «یاک130» نیروی هوایی ارتش جمهوری اسلامی ایران در جریان رزمایش مشترک ذوالفقار 1403 ارتش در جنوب شرق کشور رقم خورد.  یاک130 در اولین حضور عملیاتی خود در یک رزمایش توانست با اجرای عملیات مشترک با جنگنده‌های رهگیر میگ29 نهاجا، یک پهپاد را با موفقیت منهدم کند. . یاک130 شهریورماه سال 1402 به‌منظور آموزش خلبانان نیروی هوایی ارتش وارد ناوگان نهاجا شد و هم‌اکنون در پایگاه هشتم شکاری شهید بابایی در اصفهان نگهداری و برای آموزش خلبانان نیروی هوایی از آن استفاده می‌شود. اولین تصاویر از حضور یاک130 در ایران ورود این هواپیما به ناوگان هوایی ارتش موجب آشنایی هرچه بیشتر خلبانان کشورمان با جنگنده‌های بِروز دنیا به‌ویژه جنگنده‌های روسی می‌شود و می‌توان این موضوع را مقدمه‌ای برای تحویل‌گیری جنگنده‌هایی مانند سوخو30 و سوخو35 در نیروی هوایی ارتش دانست. جنگنده یاک130 علاوه بر نقش آموزشی قادر است در عملیات‌های پشتیبانی نزدیک هوایی نیز شرکت کند و به این ترتیب علاوه بر نقش آموزشی می‌تواند عملیات‌های رزمی هم اجرا کند. با گذشت حدود یک سال از ورود جنگنده یاک130 به کشور و آموزش خلبانان نیروی هوایی ارتش با این جنگنده،‌ می‌توان گفت نیروی هوایی ارتش به قابلیت اجرای عملیات‌های رزمی با این هواپیما نیز دست یافته است که یکی از تاکتیک‌های تمرین‌شده توسط خلبانان ارتش با این جنگنده در جریان رزمایش ذوالفقار 1403 به اجرا در آمده است. تجهیز نیروی هوایی به جنگنده‌های پیشرفته و تقویت هرچه بیشتر توان رزم هوایی کشور یکی از نیازمندی‌های جدی نیروهای مسلح است که چند سالی است ضرورت آن بیش از گذشته مطرح شده است که با ورود جنگنده یاک130 و تمرین تاکتیک‌های رزمی توسط خلبانان نیروی هوایی ارتش گامی بزرگ در جهت برطرف کردن این نیاز برداشته شده است. در ادامه می‌توانید بیشتر با جنگنده یاک130 آشنا شوید: یاک130 یک هواپیمای پیشرفته آموزشی ـ رزمی است که توسط شرکت یاکولوف روسیه طراحی و تولید شده و قادر است نیاز آموزشی خلبانان نیروهای هوایی ارتش به آشنایی و فراگیری پرواز با جنگنده‌های نسل4 را برآورده کند. این هواپیما بنا به سفارش ارتش روسیه برای جایگزینی با جت‌ آموزشی ال39 طراحی شده است و قابلیت‌های پرواز با هواپیماهای نسل4++ مانند سوخو35 و نسل5 مانند سوخو57 را فراهم می‌کند.  این هواپیما از سال 2011 رسماً وارد خدمت شده است و علاوه بر ارتش روسیه کشورهایی نظیر الجزایر،‌ ویتنام،‌ بنگلادش،‌ بلاروس،‌ میانمار و سوریه این هواپیما را سفارش داده و یا به‌کارگیری کرده‌اند. یاک130 هواپیمایی دوسرنشینه با بدنه‌ای از جنس آلومینیوم و کامپوزیت است که قادر است علاوه بر مأموریت‌های آموزشی در نقش یک جنگنده پشتیبانی نزدیک زمینی (CAS) نیز به ایفای نقش بپردازد و قادر است تا 3 تن انواع مهمات با خود حمل کند و برای این منظور دارای 10 جایگاه حمل تسلیحات زیر بدنه و در بال‌ها و نوک بال‌هاست.  این هواپیما فاقد توپ 30میلی‌متری داخلی است اما می‌تواند یک غلاف خارجی توپ 23 را زیر بال خود حمل کند، علاوه بر این یاک130 می‌تواند انواع تسلیحات معمولی و هدایت‌شونده شامل بمب‌های 250 و 500 کیلویی، راکت‌های 80 و 122 و 330 میلی‌متری،‌ بمب‌های هدایت‌شونده کاب500 و موشک هدایت‌شونده خا29 و دو موشک حرارتی آر73 را برای درگیری هوایی حمل کند، همچنین این هواپیما می‌تواند دو غلاف جنگ الکترونیک در دو سر بال‌ها و مخازن سوخت خارجی را برای افزایش برد عملیاتی با خود حمل کند. برد عملیاتی این هواپیما بسته به نوع آرایش تسلیحاتی و نصب مخازن سوخت خارجی بین 600 تا 800 کیلومتر است. ظرفیت حمل این هواپیما در مخازن داخلی 1700 کیلوگرم است که این ظرفیت با نصب مخازن خارجی به 2600 کیلوگرم می‌رسد. دو موتور توربوفن AL-222-25 با قدرت رانش 49 کیلونیوتن قوای پیشران این جنگنده را تشکیل می‌‌دهند که در صورت جایگزینی با موتور AL-222-28 این توان به 53 کیلونیوتن قابل افزایش است. یاک130 با دوموتور خود قادر است تا ارتفاع 1200 متر ارتفاع بگیرد و با بیشترین سرعت 1050 کیلومتر بر ساعت و سرعت کروز 800 کیلومتر بر ساعت پرواز کند.  هر دو خلبان از کابین‌هایی با فضای دید وسیع و مجهز به صندلی پرتاب کا36 بهره می‌برند، علاوه بر این کابین هر دو خلبان به سه نمایشگر دیجیتال رنگی مجهز است که اطلاعات پرواز را برای آنها به نمایش می‌گذارد، همچنین خلبان کابین جلو از یک نمایشگر HUD برای نمایش اطلاعات هدف،‌ کنترل و شلیک تسلیحات بهره می‌برد.  یاک130 در دماغه خود از یک رادار OSA با توان رهگیری 8 هدف ودرگیری همزمان با دو هدف و برد کشف 60 کیلومتر است. این رادار همچنین توان درگیری با اهداف دریایی  را به این هواپیما می‌دهد. این هواپیما در حوزه ناوبری مجهز به سامانه‌های موقعیت‌یاب گلوناس (برای نسخه‌های روسی) و جی‌پی‌اس (برای نسخه‌های صادراتی) است. انتهای پیام/+
3264134,نخستین عملیات مشترک جنگنده یاک۱۳۰/ انهدام پهپاد مهاجم,۰۶ اسفند ۱۴۰۳ - ۱۱:۲۶,https://newsmedia.tasnimnews.com/Tasnim/Uploaded/Image/1403/12/06/1403120611234723132241594.jpg,به گزارشخبرگزاری تسنیماز کنار،‌‌ در ادامه رزمایش مشترک ذوالفقار 1403 ارتش جمهوری اسلامی ایران، برای اولین بار جنگنده یاک در یک عملیات مشترک هوایی شرکت کرد و گوشه‌ای از قابلیت‌های پیشرفته و منحصر به فرد خود را به نمایش گذاشت، به‌نحوی که طی آن، جنگنده یاک کنار دو فروند جنگنده میگ29، در عملیات رهگیری و منهدم کردن پهپاد هدف مشارکت داشت. . ‌خلبانان جنگنده‌های میگ29 با مهارت بالا موفق به شناسایی و رهگیری پهپاد هدف شدند. در ادامه، جنگنده یاک130 با شلیک موشک‌های پیشرفته، این پهپاد را به‌طور کامل منهدم کرد، این عملیات نشان‌دهنده هماهنگی و توانایی بالای نیروی هوایی ارتش در اجرای مأموریت‌های پیچیده هوایی بود. نخستین حضور جنگنده یاک130 در این رزمایش، نقطه عطفی در نمایش توانمندی‌های نیروی هوایی ارتش محسوب می‌شود. این جنگنده با طراحی مدرن و قابلیت‌های عملیاتی بالا، توانست در اولین حضور خود، عملکردی چشمگیر و قابل توجه از خود نشان دهد. حضور جنگنده یاک در رزمایش ذوالفقار 1403، نشان‌دهنده پیشرفت‌های چشمگیر نیروی هوایی ارتش در زمینه به‌روزرسانی ناوگان هوایی و استفاده از فناوری‌های پیشرفته است. این جنگنده با قابلیت‌های منحصر به فرد خود، توانایی نیروی هوایی را در مقابله با تهدیدها افزایش داده است. امیر سرتیپ علیرضا شیخ سخنگوی رزمایش مشترک ذوالفقار 1403 ارتش در این ارتباط با بیان اینکه ‌این عملیات مشترک، هماهنگی و همکاری بین جنگنده‌های مختلف نیروی هوایی را به‌خوبی نشان داد تصریح کرد: حضور موفقیت‌آمیز جنگنده یاک در این رزمایش، نویدبخش استفاده گسترده‌تر از این جنگنده در مأموریت‌های آینده و تقویت هرچه بیشتر توان دفاعی کشور است. انتهای پیام/+
3264097,هشدار سرلشکر رشید به آمریکا و اسرائیل‌‌/ دچار خطا نشوید!,۰۶ اسفند ۱۴۰۳ - ۱۱:۰۲,https://newsmedia.tasnimnews.com/Tasnim/Uploaded/Image/1403/12/06/1403120611015127532241274.jpg,به گزارشخبرگزاری تسنیماز چابهار، سرلشکر رشید در جمع فرماندهان رزمایش مشترک ذوالفقار ارتش جمهوری اسلامی ایران در منطقه سوم نداجا ‌در کنارک اظهار داشت: رزمایش‌های سالانه سازمان‌ها و نیروهای مسلح با رویکردهای تحولی و منطبق بر تدابیر فرمانده معظم کل قوا طرح‍‌ریزی و تصویب می‌شود و هر سال به‌طور متوسط 30 رزمایش بزرگ و ده‌ها تمرین تخصصی از سوی ستادکل و قرارگاه هدف‍‌گذاری و به سازمان‌ها ابلاغ می‌‌شود. وی ادامه داد: در سال جاری نیز عمدتاً در نیمه دوم سال تاکنون 27 رزمایش بزرگ در قالب نیرویی و مشترک نیروهای ارتش و سپاه اجرا شده و حتماً برخی از آنها رسانه‌ای نشده و نخواهد شد؛ در متن رزمایش‌ها نیز تأکید قرارگاه به فرماندهان استفاده از الگوی کوه یخ است، به این معنی که فرماندهان مجازند بخش‌های کوچکی از قدرت خود را در تمام رسته‌ها و سلاح‌های قدرتمند رسانه‌ای کنند و در معرض دید همگان قرار بدهند و بخش اعظم رزمایش‌ها از قاعده پنهان‌کاری تبعیت می‌کند؛ رزمایش‌ها در حقیقت آزمون میزان آمادگی رزمی نیروهای مسلح است‌. فرمانده قرارگاه مرکزی حضرت خاتم‌الانبیاء(ص) ابراز کرد: فرماندهان ما به اجرای رزمایش در میدان به‌مثابه جنگ قبل از جنگ می‌اندیشند و به همین دلیل رزمایش نیازمند دقت در طرح‌ریزی و جدیت و خلاقیت در هدف‍‌گذاری است، یکی از اهداف مهم رزمایش‌ها تأثیر‌گذاری بر ذهنیت و باور و اراده دشمن است. سرلشکر رشید گفت: دشمنان ما طی چهار دهه گذشته به‌دلیل عدم شناخت از ملت و انسجام و یکپارچگی مردم ما در برابر دشمن برای دفاع از ایران عزیز دچار خطای در محاسبه و توهم هستند. وی تصریح کرد: اکنون مدت چهار ماه است که رژیم صهیونیستی با روایتی غلط از قدرت ایران سعی در فریب آمریکایی‌ها و اروپایی‌ها و برخی از کشورهای منطقه دارد؛ رژیم صهیونیستی طی 70 سال حیات ننگین و تجاوزکارانه‌اش همواره تصویری که از قدرت خود در رسانه‌ها ترسیم می‌کند، هرگز با تصویر واقعی‌اش در فلسطین اشغالی انطباق ندارد و به همین دلیل دائماً با احساس تهدید موجودیتی در هراس از جبهه مقاومت و شکنندگی دائمی به‌سر می‌برد، این هزینه دروغ‌هایی است که می‌پردازد. فرمانده قرارگاه مرکزی حضرت خاتم الانبیاء(ص) تأکید کرد: ما به رژیم صهیونیستی و آمریکا به‌دلیل حمایت‌های همه‌جانبه‌اش از اسرائیل هشدار می‌دهیم، هر گونه تهدید رژیم صهیونیستی علیه منافع ملت ایران بر‌اساس حمایت کامل آمریکا از اسرائیل ارزیابی می‌شود و از سوی نیروهای مسلح اقدام قاطع صورت خواهد گرفت و مبدأ تجاوز و امکانات و پایگاه‌های کمکی به اسرائیل را در مسیر و فضای مورد استفاده هدف قرار خواهند داد. انتهای پیام/+
3264056,نصیرزاده: بسیج نیرویی راهبردی برای حفظ امنیت کشور است,۰۶ اسفند ۱۴۰۳ - ۱۰:۳۳,https://newsmedia.tasnimnews.com/Tasnim/Uploaded/Image/1400/12/09/1400120913363943124878304.jpg,به گزارش گروه دفاعیخبرگزاری تسنیم، امیر عزیز نصیرزاده وزیر دفاع و پشتیبانی نیروهای مسلح امروز در همایش ملی بسیج مردمی و منابع ملی در دفاع مقدس برگزار شد، گفت: شاهد تشییع پرشکوه سید شهید محور مقاومت بودیم که این نمایش قدرت حاصل همین تفکر بسیجی در محور مقاومت است که ابتدا این تفکر و این اندیشه نو زاییده فکر خلاق و ایده خلاقانه حضرت امام (ره) بود. وی افزود: نمایش قدرتی که دیروز در مراسم تشییع پیکرهای پاک دو سید شهید محور مقاومت شاهد بودیم نمایش قدرت بسیار زیبا هم در حوزه سخت و در هم دوره حوزه نرم نبود که این نمایش شکوهمند را تبریک عرض می‌کنم.  وزیر دفاع عنوان کرد: رویکرد امام این بود که بسیج مردم به عنوان یک نیروی راهبردی برای حفظ امنیت و استقلال کشور است و امام تاکید داشت اگر در  هر کشوری ندای دلنشین تفکر بسیجی طنین انداز شود چشم طمع جهانخواران از آن دور خواهد ماند. دشمنان حد و مرزی در جهان‌خواری و زورگویی ندارند،  اتکا به بسیج مردمی و حضور مردم در صحنه، سدی مستحکم در برابر دشمنان است. وی با تأکید بر اینکه تفکر بسیجی باید در حوزه‌های سیاسی، اقتصادی، فرهنگی و اجتماعی گسترش یابد، عنوان کرد: بسیج و تفکر بسیجی یک سرمایه اجتماعی است و باید از این ظرفیت در تمام حوزه‌ها استفاده کنیم. امیر نصیرزاده با بیان اینکه جمهوری اسلامی ایران یک الگوی نفیس و بی‌بدیل به نام بسیج را به دنیا معرفی کرده است، خاطرنشان کرد: هر جا غفلت کردیم، دشمن توانست اقداماتی انجام دهد؛ به‌ویژه در حوزه فرهنگی و جنگ شناختی؛ اما اگر بسیج را با مبنایی که امامین انقلاب اسلامی فرمودند به‌کارگیری کنیم، هیچ‌گاه شکستی برای ما متصور نخواهد بود. انتهای پیام/
3263980,صفوی: مکتب مقاومت الگوی نجات‌بخش غرب آسیا است,۰۶ اسفند ۱۴۰۳ - ۱۰:۱۱,https://newsmedia.tasnimnews.com/Tasnim/Uploaded/Image/1400/09/15/1400091518073095624214554.jpg,به گزارش خبرنگار دفاعیخبرگزاری تسنیم،‌ سردار سرلشکر سیدیحیی صفوی رئیس پژوهشگاه علوم و معارف دفاع مقدس شهید سلیمانی در همایش بسیج مردم و منابع ملی در دفاع مقدس طی سخنانی اظهار داشت: آنچه که صهیونیست‌ها را علیه جبهه مقاومت و ملت ایران به ترس انداخته است این روحیه انقلابی و ضد ظلم و اشغالگری است.  وی افزود: پیام این همایش آن است که ملت‌های غرب آسیا و جبهه مقاومت می‌توانند با بسیج مردم به اهداف خودشان برسند. اگرچه تبیین دقیق  و همه جانبه کارنامه هشت سال دفاع مقدس ملت ایران از عهده این همایش برنمی‌آید. سردار صفوی با مقایسه توانایی نظامی ایران و عراق در دفاع مقدس عنوان کرد: عراق در طول جنگ 100 میلیارد دلار وام یا کمک‌های بلاعوض از کشورهای حاشیه جنوبی خلیج فارس دریافت کرد. عراق در ابتدای جنگ 12 لشکر و در آخر جنگ 56 لشکر داشت. ارتش عراق در ابتدای جنگ 300 هواپیما و در آخر جنگ 600 هواپیما در اختیار  داشت. وی ادامه داد: اما در طرف مقابل ما تازه انقلاب کرده بودیم و از سال 57 تا 60 حدود 36 میلیارد دلار درآمد نفتی داشتیم اما عراق 57 درصد از منابع خود را صرف جنگ کرد. خسارات و هزنیه‌های ما در جنگ بیش از هزار میلیارد دلار بود اما سازمان ملل تنها 100 میلیارد دلار را برای ما حساب کرد اما همین سازمان ملل خسارات کویت را 240 میلیارد دلار برآورد کرد. رئیس پژوهشگاه علوم و معارف دفاع مقدس شهید سلیمانی با بیان اینکه در پایان جنگ درآمد سرانه هر ایرانی به نصف کاهش پیدا کرده بود، عنوان کرد: اما ملت ما توانست سرزمین خود را پس بگیرد و حتی برای تحمیل اراده سیاسی خودمان بر دشمن با فرمان امام وارد سرزمین دشمن شدیم. پس از والفجر 8 و کربلای 5 حامیان عراق متوجه شدند صدام در حال شکست است و به سرعت قطعنامه 598 را مطرح کردند و ایران هم آن را پذیرفت. اما رژیم بعث عراق در سال 2003 به جهنم واصل و صدام با آن وضع اعدام شد و وقتی داشت بالای دار می‌رفت گفت عراقی‌ها من را اعدام نمی‌کنند بلکه  ایرانی‌ها من را اعدام می‌کنند. سردار صفوی با بیان اینکه ایران در دفاع مقدس قطعا پیروز شد، گفت:‌ ما برای عبور از وضعیت جنگ ترکیبی کنونی هم با بسیج ملی مردم می‌توانیم پیروز شویم. امروز نیازمند یک انسجام بین مردم و دولت و نیروهای مسلح برای عبور از وضعیت فعلی به وضعیت مطلوب هستیم. وی اظهار داشت: امروز بیش از 450 میلیون مسلمان اطراف رژیم صهیونیستی هستند که اگر این جمعیت از مکتب مقاومت که الگوی نجات بخشی برای غرب آسیا است را پیروی کنند، پیروز خواهند شد و این وعده الهی است. انتهای پیام/
3263944,باقری: تشییع نصرالله مبدأ توسعه تفکر بسیجی در جهان می‌شود,۰۶ اسفند ۱۴۰۳ - ۰۹:۲۲,https://newsmedia.tasnimnews.com/Tasnim/Uploaded/Image/1402/07/16/1402071611183733528517884.jpg,به گزارش خبرنگار دفاعیخبرگزاری تسنیم،‌ سردار سرلشکر محمد باقری رئیس ستادکل نیروهای مسلح در همایش ملی بسیج مردم و منابع ملی در دفاع مقدس طی سخنانی با اشاره به تشییع پیکر سید حسن نصرالله عنوان کرد:‌ در روز گذشته مراسم تشییع و خاک‌سپاری شهدای محور مقاومت تبدیل به یک حماسه ماندگار در تاریخ منطقه غرب آسیا و کشور لبنان شد؛ حماسه بی‌بدیلی که بزرگی و عظمت شهید بزرگوار سیدحسن نصرالله و شهید سیدهاشم صفی‌الدین در پی‌ریزی مقاومت ضدصهیونیستی و توسعه آن و شکل‌دهی به حزب‌الله قهرمان صورت دادند. وی ادامه داد: این مراسم نماد قدرشناسی مردم لبنان و مراسم سراسر ایران، از این عزیزان بزرگوار بود و خود یک مبدأ برای توسعه تفکر مقاومت و تفکر بسیجی در جهان اسلام خواهد شد.  وی افزود: منابع شکل‌دهنده قدرت ملی کشورها مختلف است و نظریه‌های متعددی در این زمینه وجود دارد. نظام سلسله‌مراتبی که در مطالعات جغرافیای سیاسی به آن رجوع می‌شود به‌میزان قدرت ملی کشورها شکل می‌گیرد و هر کشوری که قدرت بیشتری دارد دارای حوزه نفوذ وسیعتری است و فرصت‌های بیشتری در اختیار او قرار می‌گیرد. میان این عوامل نقش مردم و توان حکومت‌ها برای بسیج مردم و منابع ملی از عوامل اصلی شکل‌دهی قدرت ملی کشورها، دورسازی تهدید و برقراری امنیت و آرامش در کشور و در نتیجه آن اجرای تصمیمات و برنامه‌های ملی شکل می‌گیرد. سردار باقری ادامه داد: هرنوع فعالیت فرهنگی و اقتصادی منوط به وجود آرامش است و این نیازمند استحکام قدرت و امنیت ملی است که مردم نقشی اساسی در آن دارند. انقلاب اسلامی یک انقلاب مردم‌محور بود و امام نظریه اتکا به مردم را محور قیام خود قرار داد و با سازماندهی مردم در هیئت‌های مذهبی یک ساختار مردمی را شکل داد که نظیری در جهان نداشته است. وی با بیان اینکه در انقلاب‌های جهان حداکثر 20 درصد مردم با انقلابیون همراهی کردند، گفت: در انقلاب اسلامی حدود 90 درصد مردم با انقلاب همراهی کردند و این حاصل نوع نگاه امام راحل به مردم بود. امام بعد از انقلاب هم این الگو را حفظ کرد و زمانی که انواع توطئه‌ها توسط آمریکا شکل گرفت امام تشخیص دادند که راه حفظ امنیت کشور تشکیل بسیج است و تنها یک سال بعد از پیروزی انقلاب فرمان تشکیل بسیج صادر شد. رئیس ستادکل نیروهای مسلح تصریح کرد: بعد از این اقدام امام با یک تهاجم سراسری نظامی مواجه شدیم و ارتش آن روز ما هم با همه تلاشش آمادگی لازم برای مواجهه با دشمن را نداشت و سپاه هم یک نهاد نوپا بود و اگر مردم به جبهه نمی‌رفتند قطعاً شکست جمهوری اسلامی اتفاق می‌افتاد. علی‌رغم شکست‌های شش ماه اول جنگ از اسفند سال 59 روند اجرای عملیات‌های بزرگ آغاز شد و پیچیده‌ترین عملیات‌ها در دوران دفاع مقدس با پیروزی اتفاق افتاد، دلیل این پیروزی‌ها آن بود که جمهوری اسلامی موفق شد مردم را برای مقابله با دشمن سازماندهی کند و آن را شکست دهد. وی اظهار داشت: در نتیجه این اقدام امنیت ملی ما در پایان جنگ با سال 58 قابل مقایسه نبود و این الگویی است که در کشور ما تجربه شد. سردار باقری با اعلام اینکه سه میلیون نفر از شش میلیون نفر حاضر در دفاع مقدس از مردم و بسیجیان بودند،‌ گفت: مردم داوطلبانه به میدان آمدند و حماسه‌های دفاع مقدس را شکل دادند، این‌که صرفاً ظرف پنج ماه 15 لشکر در دفاع مقدس ایجاد شد یک معجزه بود. وی گفت: در دوران دفاع مقدس مردم فقط در حوزه رزمی به ایفای نقش نمی‌پرداختند و در پشتیبانی از جبهه نیز فعال بودند. اگر سپاه مثلاً 20 خودرو به یک لشکر می‌داد خود مردم هم 100 خودرو خریداری می‌کردند و به آن لشکر می‌دادند.  همه بخش‌های کشور، همه دانشگاه‌ها، بخش‌های درمانی، صنعتی و سایر بخش‌ها از جبهه پشتیبانی می‌کردند. رئیس ستادکل نیروهای مسلح  تصریح کرد: اما در همان دورانی که مردم ما در دفاع مقدس درگیر جنگ با دشمن بودند منافقان پشت جبهه 17000 نفر از مردم را کشتند، همین منافقینی که امروز فرانسه به آنها پناه می‌دهد و آمریکا نام آنها را از لیست گروه‌های تروریستی خارج می‌کند. در این میدان هم این بسیج بود که امنیت را در کشور ایجاد کرد و همان زمان امام اطلاعات 36میلیونی را مطرح کردند. وی گفت: یکی از مهمترین اثرات این روحیه مردمی توسعه روحیه ایثار و فداکاری بود. نتیجه این الگویی که امام ایجاد کرد آن بود که دشمن همه امکانات و اختیارات را داشت اما در آخر شکست خورد و به ذلت افتاد و ملت ما با دست خالی پیروز شد و این حاصل حضور جانانه مردم در دفاع مقدس است. ملت ما تا دو قرن دیگر هم باید همین روحیه دفاع مقدس را حفظ و از آن استفاده کند. سردار باقری اضافه کرد: بسیج امروز به بالندگی رسیده است و همه اقشار کشور ما در این بسیج جایگاه خودشان را دارند و سپاه صرفاً از آنها پشتیبانی می‌کند و خودشان تصمیم‌گیر هستند و در امور کشور به دولت کمک می‌کنند. امروز و فردا هم الگوی نجات این کشور مراجعه به مردم است. البته بنده در کار خودم تخصص دارم اما به‌نظر می‌رسد مشکل هر بخشی را می‌خواهیم حل کنیم باید به مردم و نخبگان آن حوزه مراجعه کنیم. اگر دولت بتواند نقش مردم را جدی بگیرد مشکلاتش حل می‌شود و الآن وضعیت حاکمیت دولتی در بخش‌های گوناگون را مشاهده می‌کنید. تجربه بسیج که با نفس امام راحل ایجاد شده است باید برای آینده کشور ذخیره و از آن استفاده شود. انتهای پیام/+
3263946,سپاه: تشییع شهید نصرالله نشان داد حزب‌الله زنده است,۰۶ اسفند ۱۴۰۳ - ۰۹:۰۸,https://newsmedia.tasnimnews.com/Tasnim/Uploaded/Image/1403/12/05/1403120520292731932235784.jpg,"به گزارش گروه دفاعیخبرگزاری تسنیم، سپاه پاسداران انقلاب اسلامی به‌مناسبت تشییع شهیدان نصرالله و صفی‌الدین بیانیه‌ای صادر و اعلام کرد: تشییع و بدرقه باشکوه و ‌شگفت‌انگیز رهبران مجاهد و شهید مقاومت لبنان ""سید حسن نصرالله"" و ""سید هاشم صفی‌الدین"" با حضور پرشور، متراکم و میلیونی تشییع‌کنندگان از ملت‌ها، اقوام و سلائق گوناگون در سایه اقدام حقارت‌بار و تهدیدآمیز جنگنده‌های رژیم صهیونی در آسمان بیروت خلاف خواست و آرزوی شیطانی دشمنان امت اسلامی، به تجلیگاه قدرت اسلام و وحدت فراگیر ملی لبنان عزیز و جهانگیر شدن طنین مقاومت ضدصهیونیستی تبدیل شد. این بیانیه می‌افزاید: این تشییع باشکوه و بزرگ تاریخی و کم‌نظیر در جهان اسلام و در بیروت نشان داد؛ حزب‌الله مقتدر و قهرمان همچنان زنده است و مقاومت در رگ‌های ملتهای آزاده جهان همچنان در جریان است و امت اسلامی و جبهه بزرگ مقاومت برای برچیدن بساط اشغالگران قدس شریف و آزادی سرزمین‌های اسلامی همچنان سرزنده، بالنده و شاداب به پیش می‌رود و شهیدان مقاومت به‌ویژه مجاهد نستوه و زعیم پیشتاز سیدحسن نصرالله، قطب‌نمای حرکت آنان در این مسیر آرمان آزادی قدس شریف خواهد بود. این بیانیه با پاسداشت یاد، نام، خاطره، آرمان و حماسه‌آفرینی‌های تاریخ‌ساز و الهام‌بخش سید مقاومت؛ خیل حضور مردم از کشورها، ادیان، مذاهب، اقوام و احزاب و جریان‌های ‌سیاسی مختلف در آیین تشییع مجاهدان سرافراز و شهید مقاومت را تجدید عهد آنان با مکتب مقاومت و پاسخی مقتدر به دشمنان محور مقاومت و مجاهدان طریق آزادی قدس شریف توصیف و تأکید کرده است: سران رژیم جنایتکار صهیونی کودک‌کش، نژادپرست و تروریسم در دوران معاصر بدانند؛ از سرنوشت محتوم و سختی که در انتظارشان است راه گریزی نداشته و سرانجام زیر پای ادامه‌دهندگان راه شهیدان ""سید حسن نصرالله""،  ""یحیی سنوار"" و "" قاسم سلیمانی"" لگدمال و جهانیان شاهد پاک‌سازی منطقه از لوث وجود پلید و اهریمنی آنان خواهند بود. انتهای پیام/+"
3263820,سلامی: شهید نصرالله راه جهاد را به جوانان نشان داده‌ است,۰۵ اسفند ۱۴۰۳ - ۲۰:۲۹,https://newsmedia.tasnimnews.com/Tasnim/Uploaded/Image/1403/12/05/1403120522090275532237074.jpg,به گزارش خبرنگار دفاعیخبرگزاری تسنیم، سرلشکر حسین سلامی در مراسم بزرگداشت شهدای مقاومت در مصلی تهران با بیان اینکه امروز یک بدرقه بی‌نظیر و الهی از دو ستاره پرفروغ و درخشان عالم اسلام تا عرش خداوند در لبنان رخ داد، گفت: این دو شخصیت ممتاز، نماد درخشان مقاومت در امت اسلام و شرق مدیترانه بودند. وی افزود: سید حسن نصرالله، رهبر مجاهد، عالم، حکیم و محب اهل بیت و سیدهاشم صفی‌الدین که همراز و همسنگر او بود، شخصیت‌هایی بی‌نظیر بودند. سید حسن نصرالله در مکتب اهل بیت تعلیم یافته بود و محصول زنده و امروزین عاشورا به شمار می‌رفت. شخصیت بی‌نظیر او انعکاسی از فضائل اباعبدالله در ظهر عاشورا بود که روح فداکاری، وفاداری، جهاد و شهادت در وجود این روحانی مجاهد و نیز شیخ هاشم صفی‌الدین تجلی یافته بود. سرلشکر سلامی تأکید کرد: سید حسن نصرالله خورشید پرفروغی بود که پرتو شخصیت او تمام امت اسلامی را تحت تأثیر تلالو نورانی افکار، فضائل، تواضع، رأفت و عظمت خود قرار داده بود. او امتدادی از خطی بود که از عاشورا سرچشمه گرفته و در این عصر تکوین یافته بود تا در مقابل دشمنان اسلام، استکبار و صهیونیسم، صخره‌هایی از مقاومت شکست‌ناپذیر ایجاد کند. وی ادامه داد: او توانست در برابر دشمنانی که به دنبال مدفون ساختن عظمت اسلام بودند، بایستد و آنان را با شکست‌های واضحی مواجه کند. در طول 32 سال رهبری، او رژیم صهیونیستی را در قلعه‌هایی از رعب و وحشت محبوس کرد. فرمانده کل سپاه پاسداران افزود: سید حسن نصرالله با توسعه قدرت حزب‌الله و الهام‌بخشی روح مجاهدت به جوانان لبنانی، در سال 2000 ارتش صهیونیستی را از جنوب لبنان فراری داد و لبنان عزیز را از چنگال آنان آزاد کرد. سرلشکر سلامی با بیان اینکه شخصیت سید حسن نصرالله الهام‌گرفته از امام خمینی (ره) و تربیت‌یافته مکتب رهبر انقلاب اسلامی بود، تأکید کرد: او توانست مشعل‌های پرفروغ انقلاب اسلامی را در لبنان برافروزد و نیروی جهادی ناپیدا و مخفی را به عنوان قدرتی بازدارنده و غیرقابل اندازه‌گیری در لبنان شکل دهد. وی گفت: سید حسن نصرالله معتقد بود رژیم صهیونیستی لانه عنکبوت است و حتی از لانه عنکبوت هم سست‌تر است. او باور داشت که اگر همه قدرت‌های شیطانی جهان جمع شوند، حتی قدرت خلق یک پشه را ندارند. او جهان‌بینی قرآنی داشت و می‌دانست که حتی اگر پشه‌ای از دست این ابرقدرت‌ها برباید، آنان نمی‌توانند آن را بازپس گیرند. سرلشکر سلامی یادآور شد: حزب‌الله با مجاهدت‌های فرمانده رشید سپاه اسلام، شهید سپهبد حاج قاسم سلیمانی و تلاش‌های شبانه‌روزی سید حسن نصرالله و فرماندهان بزرگ جهادی لبنان، به تدریج گسترش یافت. موشک‌ها، پهپادها، پدافندها و نیروهای رزمی جوانان مومن و بسیجیان لبنان، موازنه ترس و وحشت را در برابر استکبار و صهیونیسم برقرار کردند. وی تأکید کرد: سید حسن نصرالله ممتازترین شخصیت جهان عرب بود که حتی دشمنانش او را تحسین می‌کردند. مقامات صهیونیستی و نظریه‌پردازان غربی او را شخصیتی شگفت‌انگیز می‌دانستند که هرگز از مرگ نترسید و نفوذ کلامش به حدی بود که هرگاه سخن می‌گفت، پژواک آن به گوش مقامات آمریکایی در کاخ سفید می‌رسید. فرمانده کل سپاه پاسداران گفت: معادلاتی که او در صحنه جهاد و میدان می‌ساخت، فراتر از لبنان بود و او به شخصیتی تعیین‌کننده در معادلات منطقه‌ای با ابعاد جهانی تبدیل شد. او به آنچه باور داشت عمل می‌کرد و صادق‌الوعد بود. شهروندان صهیونیستی آنقدر به وعده‌های سید حسن نصرالله ایمان داشتند که به وعده‌های مقامات خود اعتقادی نداشتند. سرلشکر سلامی افزود: سید حسن نصرالله جمع بسیاری از صفات اولیای الهی را در خود داشت. او در عین صلابت، بسیار مهربان و در عین قدرت، متواضع بود. او اهل تدبیر، جامعه‌شناس و روان‌شناس نیرومندی بود که به اعماق اندیشه دشمنانش احاطه داشت و در عملیات روانی بی‌نظیر بود. وی تأکید کرد: او برای همه دنیا الگوی ایستادگی، ثبات قدم، صبر و استقامت بود. او فرزندش را به شهادت فرستاد و سرانجام خود نیز به شهادت رسید. این زیباترین اطاعت او از امام حسین (ع) بود که هم فرزندش را به میدان فرستاد و هم خود شهید شد. این نماد روشنی از وعده صادق مردی است که تاریخ هرگز داستان‌های شگفت‌انگیز 32 سال رهبری او در جبهه‌های لبنان و فراتر از آن را فراموش نخواهد کرد. فرمانده کل سپاه پاسداران گفت: او در لبنان، جایی که دشمنان تا دندان مسلح، این کشور را خلع سلاح کرده بودند، در مقابل ائتلافی از آمریکا به عنوان قوی‌ترین قدرت نظامی جهان، صهیونیسم و متحدان غربی و منطقه‌ای آنان ایستاد و بر آنان غلبه کرد و هرگز شکست نخورد. سرلشکر سلامی تصریح کرد: او چنان برای دشمنان غیرقابل تحمل شده بود که مکان استقرارش را با سنگین‌ترین بمب‌های موجود در ارتش آمریکا بمباران کردند و او را به همراه شهید عباس نیلفروشان و دیگر مجاهدان به شهادت رساندند. وی یادآور شد: سید حسن نصرالله قدرتی شکست‌ناپذیر ساخته بود و بر قلب‌ها نفوذ می‌کرد. او می‌توانست هر لحظه صهیونیست‌ها را با معمایی از اضطراب و ناامنی مواجه کند و اجازه نداد آنان در سرزمین اشغالی آرامش بیابند. حزب‌الله مانند کابوسی قدرتمند در برابر آنان ایستاده بود و آنان را بدون جنگ، دست‌بسته کرده بود. فرمانده کل سپاه پاسداران با اشاره به مجاهدت‌های حزب‌الله در طوفان الاقصی برای دفاع از غزه، گفت: او قهرمانانه ایستاد و حزب‌الله توانست آتش‌بس را به رژیم صهیونیستی تحمیل کند. دشمن تصور می‌کرد با حذف فرماندهان و رهبران حزب‌الله، مقاومت خاموش خواهد شد، اما جوانان مومن لبنانی مانند یاوران عاشورا در صحنه پیکار حاضر شدند. سرلشکر سلامی با اشاره به انفجار پیجرها در لبنان، اظهار کرد: این اقدام در راستای تضعیف حزب‌الله انجام شد، اما جوانان لبنانی در جنوب با ارتش صهیونیستی مواجه شدند و آنان را به عقب‌نشینی وادار کردند. صهیونیست‌ها نهایتاً تن به آتش‌بس دادند و جنوب لبنان را ترک کردند، هرچند هنوز در پنج نقطه حضور دارند. وی ادامه داد: غزه با مقاومت شگفت‌انگیز خود، با حمایت مقاومت عراق و لبنان، نشان داد که حتی در باریکه‌ای بدون آب، غذا و سلاح، صهیونیسم نمی‌تواند پیروز شود. آنان سرانجام به تمام شروط حماس تن دادند و شکوه پیروزی مقاومت در تبادل اسرا آشکار شد. سرلشکر سلامی تأکید کرد: امروز قلب‌های مومنان مستحکم است، در حالی که دشمنان افسرده‌اند و حرفی برای گفتن ندارند. تاریخ شگفت‌انگیزی برای اسلام ساخته شد و خط مقاومت با پرچم‌های برافراشته راه خود را ادامه خواهد داد. انتهای پیام/
3263802,رکورد حزب‌الله درلبنان/گزارش تشییع شهیدان نصرالله وصفی‌الدین,۰۵ اسفند ۱۴۰۳ - ۱۹:۵۸,https://newsmedia.tasnimnews.com/Tasnim/Uploaded/Image/1403/12/05/1403120519455375032235264.jpg,گروه سیاسیخبرگزاری تسنیم- مهدی بختیاری خبرنگار اعزامی به بیروت: پیکر شهید سید حسن نصرالله دبیرکل حزب‌الله لبنان امروز یکشنبه 5 اسفندماه بعد از 5 ماه که از شهادتش می‌گذشت تشییع و به خاک سپرده شد. در کنار شهید نصرالله، دهها هزار لبنانی، پیکر شهید سید هاشم صفی‌الدین رئیس شورای اجرایی حزب‌الله و کسی که گفته می‌شد جانشین احتمالی نصرالله است را هم تشییع کردند تا مراسم تدفینش فردا دوشنبه در روستایشان «دیرقانون النهر» در شهر صور (جنوب لبنان) برگزار شود. سید حسن نصرالله 6 مهر ماه 1403 بر اثر حمله سنگین جنگنده‌های ارتش اسرائیل که به گفته «یوآو گالانت» (وزیر امنیت وقت اسرائیل) 80 تُن بمب سنگرشکن جدید را روی محل حضور وی در منطقه «حارة حریک» در ضاحیه بیروت ریختند به شهادت رسید و سید هاشم صفی الدین نیز یک هفته بعد در حمله دیگری از سوی جنگنده های اسرائیلی در همین ضاحیه شهید شد. پیکر سید حسن نصرالله در محلی محرمانه (که بعداً مشخص شد روضة الشهیدین بوده) و پیکر سید هاشم صفی الدین نیز در منطقه پشت «روضة حورا الزینب» (هر دو گلزار اصلی شهدای حزب الله هستند) به صورت «ودیعه» دفن شده و حالا بعد از آتش بس میان حزب الله و رژیم صهیونیستی به صورت رسمی تشییع شدند. مراسم امروز به صورت رسمی از ساعت 13 به وقت محلی آغاز شد اما دهها هزار لبنانی (نه فقط شیعیان بلکه از همه گروهایی دینی و سیاسی) ورزشگاه 56 هزارنفری «کمیل شمعون» را از همان اولین ساعت صبح پر کردند. محوطه چمن ورزشگاه نیز صندلی چیده شده بود و هزاران نفر نیز آنجا استقرار داشتند و علاوه بر این، دهها هزار نفر دیگر هم در بیرون از ورزشگاه مراسم را ا طریق تلویزیونهای بزرگ تماشا کردند. هوای لبنان به واسطه باران شب گذشته در حین مراسم صاف اما سرد بود و این سردی هوا در بعد از ظهر بیشتر هم شد. تا ساعت 13 برنامه های مختلفی در ورزشگاه برای حاضران اجرا شد که از جمله آن تلاوت قرآن توسط داوران برنامه ایرانی محفل بود. ساعت 13، مراسم رسمی با تلاوت قرآن، پخش سرود ملی لبنان و سرود رسمی حزب‌الله و پیام حضرت آیت‌الله خامنه ای رهبر معظم انقلاب اسلامی آغاز شد و بلافاصله بعد از آن، صدای دبیر کل شهید حزب الله به کوش رسید که مردم لبنان را خطاب قرار می داد: یا اشرف الناس و اطهر الناس و.... پخش صدای شهید نصرالله با موسیقی‌ای که توسط کارن همایونفر آهنگساز ایرانی ساخته شده، بغض هزاران نفر از حاضران در ورزشگاه که ظاهراً تا آن موقع در گلو‌ مانده بود، شکست و همزمان شعارهای لبیک با نصرالله با شدت بیشتری بلند شد! پیکر شهیدان نصرالله و صفی الدین دقایقی بعد بر روی خودروهای حامل وارد ورزشگاه شد و این اوج زمان مراسم بود. خودرو به هر‌ گوشه از ورزشگاه که می رسید، انبوه جمعیت را هم با خودش جابجا می کرد.نصرالله بعد از بیش از یک دهه، بار دیگر و برای آخرین بار به میان مردم آمده بود پس سرتیم محافظ او هم طبیعی بود که بعد از سالها دوباره دیده شود.«ابوعلی» شناخته شده‌ترین محافظ نصرالله این بار هم کنار فرمانده‌اش ایستاده بود و پیکر سید را تا محل دفن که در دو‌ کیلومتری ورزشگاه و در جاده فرودگاه بود، همراهی کرد.طواف پیکر شهدا در ورزشگاه نقطه اوج ابراز احساسات زنان و مردان و حتی کودکانی بود که با هر صدای ضبط شده‌ای از دبیرکل شهیدشان اشکشان جاری می شد اما ظاهرا اسرائیل هم می‌خواست نقشی در این مراسم داشته باشد. .  4 جنگنده ارتش اسرائیل از نوع F15 و F35 دو بار از فراز ورزشگاه محل مراسم عبور کردند؛ یکبار حین طواف پیکر شهدا و یک بار هم (این بار در ارتفاع پایین‌تر) موقع سخنرانی شیخ نعیم قاسم دبیرکل حزب الله. . هنگام عبور این جنگنده‌ها (خصوصا در بار اول) مردم حاضر در ورزشگاه شروع به سردادن شعار مرگ بر اسرائیل و لبیک یا حسین کردند. . آخرین برنامه مراسم تشییع، سخنرانی شیخ نعیم قاسم بود. همیشه هربار پیش از شروع سخنرانی‌های شهید نصرالله مردم با شعار «لبیک یا نصرالله» به استقبال او می رفتند اما حال برای استقبال از دبیرکل جدید شعار دیگری می دهند: «یا الله یا کریم، احفظ لنا شیخ نعیم» با پایان مراسم که کمی بعد از ساعت 14 بود، هزاران هزار لبنانی آماده بودند تا دبیرکل شهید حزب الله را تا مزار ابدی‌اش همراهی کنند. تجمع امروز، بزرگترین اجتماعی بود که لبنان در طول عمر حدوداً صد ساله‌اش دیده است اما لبنانی‌هایی که سنی بیش از 70 سال دارند، نمونه دیگری هم (البته نه در این مقیاس ولی شاید به همین اهمیت) در ذهنشان هست؛ روزی که شیعیان به رهبری امام موسی صدر با یک راهپیمایی بزرگ از شهر صور، قدرتشان را در عرصه سیاسی لبنان به رخ همه کشیدند. انتهای پیام/
3263618,هواناو «پیروزان» به نیروی دریایی ارتش الحاق می‌شود,۰۵ اسفند ۱۴۰۳ - ۱۵:۲۶,https://newsmedia.tasnimnews.com/Tasnim/Uploaded/Image/1403/10/04/1403100420440069831749334.jpg,به گزارش گروه دفاعیخبرگزاری تسنیم، دریادار شهرام ایرانی فرمانده نیروی دریایی ارتش در حاشیه رزمایش ذوالفقار 1403 ارتش طی سخنانی اظهار داشت: افتخار ابداع، اجرا و تداوم عملیات آبی- خاکی به مردم ایران تعلق دارد و از نظر تخصص، آموزش و تجهیزات، یک عملیات بسیار پیچیده است.  وی افزود: هواناوهای (هاورکرافت)‌ نیروی دریایی ارتش به موشک‌های برد بلند مسلح شده و در این رزمایش هم پرتاب خواهند داشت. دریادار ایرانی ادامه داد: صنایع دفاعی موفق شده هواناو‌های سنگین را طراحی کند و بسازد که به زودی به سازمان رزم نداجا می‌پیوندند؛ نام این هواناو پیروزان است. انتهای پیام/
3262893,حضور ناو شهید مهدوی سپاه در مالزی,۰۴ اسفند ۱۴۰۳ - ۱۶:۳۳,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم،‌ ناو اقیانوس‌پیمای شهید نادر مهدوی نیروی دریایی سپاه به همراه ناوشکن دنا از ارتش جمهوری اسلامی ایران پس از 28 روز دریانوردی با استقبال رسمی در بندر klang کوالالامپور کشور مالزی پهلو گرفتند.  این بندر در ورودی تنگه مالاکا قرار دارد که یکی از تنگه‌های استراتژیک در شرق آسیا است. حضور در اقیانوس‌ها چند سالی است که از مأموریت‌های قطعی نیروی دریایی سپاه و ارتش است. این ناوگروه 15 روز پیش با عبور از خط استوا وارد نیمکره جنوبی شد. پس از عبور از کشورهای پاکستان، هند، سریلانکا و عبور از خلیج بنگال وارد دریای آندامان شده و امروز ساعت 14 به‌وقت کشور مالزی در بندر کلانج پهلو گرفتند. بازدید ناوگروه نیروی دریایی جمهوری اسلامی ایران از بندر کلانگ مالزی با ورود ناو شهید مهدوی و ناوشکن دنا برگزار شد. در این مراسم، جناب آقای محمدی نصرآبادی به همراه مسئولین سفارت ایران در مالزی و همچنین ناخدا یکم ارمانErman فرمانده منطقه‌ای کلانگ نیروی دریایی مالزی با اعضای ناوگروه ایرانی دیدار و مراسم استقبال برگزار کردند. این بازدید به تقویت روابط دوجانبه و همکاری‌های نظامی بین دو کشور کمک خواهد کرد. همچنین، دیدارها و مراسم‌های برنامه‌ریزی شده برای این بازدید بندری در حال برگزاری است. انتهای پیام/
3261904,سردار سلامی: اسرائیل بدون آمریکا واقعیت پیدا نخواهد کرد,۰۲ اسفند ۱۴۰۳ - ۲۱:۴۶,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم، سرلشکر حسین سلامی فرمانده کل سپاه در دیدار با زیاد النخاله دبیر کل جنبش جهاد اسلامی فلسطین با اشاره به پیروزی جبهه مقاومت فلسطین و مردم غزه در برابر رژیم صهیونیستی بیان کرد: این پیروزی فتح مبین و نصرت آشکار الهی بود که موجب سرافرازی جهان اسلام شد خداوند فلسطین مظلوم را بعد از محاصره به پیروزی رساند.فرمانده کل سپاه افزود: ملاقات‌هایی که در این یک سال و نیم ما داشتیم ملاقات‌هایی غم انگیز بود. این مصیبت‌ها و رنج‌هایی که مردم فلسطین را آزار می‌داد قلب ما را می‌فشرد و تحمل آن برای ما سنگین بود، خداوند را بسیار سپاس گزاریم که این ماجرا با پیروزی عزیزان ما در غزه رقم خورد.سرلشکر سلامی با تاکید بر این نکته که عملیات طوفان الاقصی دو فراز داشت اظهار داشت: یک فراز آن ابتدای عملیات در 7 اکتبر بود که عنکبوتی بودن و پوشالی بودن قدرت صهیونیست‌ها را به جهان نشان داد. این هیمنه‌ها به ظاهر عظیم ولی در باطن بسیار شکننده اند.وی افزود: قدرت‌های شیطانی به ظاهر بزرگ هستند، اولین کار برای اینکه این قدرت‌ها دچار شکست بشوند این است که در اذهان شکست بخورند. دومین کار این است که ذهن‌ها روشن بشود و شکست پذیر بودن به عنوان یک واقعیت در اذهان جا بیفتد.فرمانده کل سپاه با تاکید بر اهمیت تغییر تصویر در تغییر اندازه قدرت بیان کرد: طوفان الاقصی این تصاویر را تغییر داده، تصورات را تغییر داده، تمام تلاش رژیم برای بازگشت به تصویر قبلی بود ولی خوشبختانه حرکت صهیونیست‌ها و آمریکا مثل حرکت در یک مسیر دایره‌ای است، هرچه از شکست فاصله گرفتند به شکست نزدیک‌تر شدند؛ هرچه تلاش کردند تصویر را تغییر بدهند نتوانستند و صحنه نشان داد که دائماً آسیب پذیر می‌باشند چون این‌ها جبهه باطل اند و ذاتاً عناصر پیروزی را در اختیار ندارند. «ان الباطل کان زهوقا» حقیقت ذات این‌هاست.سرلشکر سلامی ضمن بیان اینکه رژیم صهیونیستی و آمریکا شاید پیروزی هایی داشته باشند اما حتما در انتهای کار شکست می خورند افزود: ممکن است نوساناتی داشته باشند ولی حقیقت مسیر آنها شکست و زوال است. پیروزی‌های تاکتیکی امکان دارد شکل بگیرد ولی نصر و پیروزی استراتژیک وجود نخواهد داشت. غزه این واقعیت را نشان داد، یمن و لبنان این واقعیت را نشان دادند. اینها واقعیت‌های زنده‌ای هستند که روبروی ماست، به ما اعتماد به نفس‌ می‌دهد خداوند با ملت‌هایی است که صاحب قلب‌های مستحکم هستند.فرمانده کل سپاه با اشاره به این نکته که افتخار از آن کسانی است که احساس پیروزی می‌کنند بیان کرد: وقتی ما دو طرف صحنه را نگاه می‌کنیم اسرائیلی‌ها واضحاً احساس شکست می‌کنند در کلام مسئولین و مردم آنها هیچ نشانه‌ای از پیروزی نیست. اینکه رهبران مقاومت را ترور کردند این هم برای صهیونیست‌ها پیروزی به حساب نمی آید، شکست آنهاست چون رهبران مقاومت با شهادت به پیروزی رسیدند و برای همیشه زنده و جاوید ماندند.سرلشکر سلامی افزود: هیچ ملتی بدون قهرمان، بزرگ و پایدار نمی‌ماند، شهدای بزرگ برای همه مسلمان‌ها حجت‌های خدا هستند همانطور که سردار سلیمانی برای ایران شکوه جاودانه ساخته، این‌ها هم مسیر جاودانه ساختند. بعداً تاریخ فلسطین و لبنان را با اسامی این شهدا خواهند شناخت.فرمانده کل سپاه با بیان اینکه اسرائیل بدون آمریکا واقعیت پیدا نخواهد کرد افزود: خود آمریکا هم در مسیر زوال است این‌ها روی زمین در حال اتفاق است و بخشی از آینده‌ی ماست، باید به خدا توکل کنیم و هرچه می‌توانیم عمل کنیم.عملیات های وعده صادق باعث افزایش روحیه جبهه مقاومت شدزیاد النخاله دبیر کل جنبش جهاد اسلامی فلسطین در این دیدار ضمن تبریک سالروز پیروزی انقلاب اسلامی و گرامیداشت یاد و خاطره فرماندهان عالی رتبه مقاومت از حمایت‌های سیاسی و نظامی ایران در منطقه و جهان و خنثی کردن توطئه‌های دشمن و زیاده‌خواهی آمریکا و اذنابش تقدیر و تشکر کرد و افزود: این اقدامات در بالا بردن روحیه مردم فلسطین تاثیر بسزایی داشت.دبیر کل جنبش جهاد اسلامی فلسطین ضمن بیان اینکه ما تحت پرچم اسلام مجاهدت و مقاومت خواهیم کرد افزود: ما همیشه از شهدای صدر اسلام و شهدای احد یاد می‌کنیم. در راس شهدای احد حمزه سیدالشهدا قرار داشت که داغ سنگینی برای مسلمین و پیامبر بود ولی آن شهادت بزرگ فتح مکه را در پی داشت. ما از شهادت این شهدای بزرگ مقاومت الهام فتح بزرگ را می‌گیریم.وی با اشاره به عملیات های وعده صادق گفت: این عملیات ها در روحیه مردم فلسطین تاثیر بسیار عالی داشت و باعث افزایش روحیه مقاومت شد. انتهای پیام/
3261589,سرلشکر سلامی: محکم در مقابل دشمنان ایستاده‌ایم,۰۲ اسفند ۱۴۰۳ - ۱۲:۱۸,https://newsmedia.tasnimnews.com/Tasnim/Uploaded/Image/1403/03/04/1403030414545084130147074.jpg,به گزارش گروه دفاعیخبرگزاری تسنیم، سردار سرلشکر حسین سلامی فرمانده کل سپاه در همایش «فاتحان بی‌نشان» که امروز پنج‌شنبه در دانشگاه افسری و تربیت پاسداری امام حسین(ع) برگزار شد، طی سخنانی اظهار داشت: استقامت، صبر و عزت، از ویژگی‌های خانواده‌های پاسداران است، این خانواده‌ها یک الگوی تمام عیار از زندگی، اخلاق و منش فاطمی را سرلوحه کار خود قرار داده‌اند. وی افزود: آرامش مردم عزیزمان در حالیکه ما در قلب خطر هستیم، بزرگترین ارزش و موهبت است، چشم‌های خانواده‌های پاسداران همیشه منتظر است و قلب‌هایشان همواره منتظر رخدادی است. فرمانده کل سپاه در ادامه سخنانس تصریح کرد: امروز ما با بزرگترین قدرت‌های جهان پنجه در پنجه‌ایم و این نبرد را فقط قلب‌های مومن مستحکم می‌تواند اداره کند، خانواده‌های پاسداران قلب‌هایی سرشار از روح بردباری و ایثارگری دارند و تجلیل و تکریم این خانواده‌ها حائز اهمیت خواهد بود. سرلشکر سلامی ادامه داد: خانواده‌های پاسداران در میانه میدان نبرد هستند، ما مسیر سختی را پیموده‌ایم، اما ندیده‌ایم که خانواده‌های پاسداران در اراده‌شان تغییری ایجاد شود. فرمانده کل سپاه در پایان با بیان اینکه اگر فرماندهان سپاه در میدان نبرد نمی‌ترسند، به خاطر خانواده‌های ثابت قدم آنهاست، اظهار داشت: ما هرگز از دشمن نترسیده‌ایم و محکم در مقابل دشمنان ایستاده‌ایم. من هرگز ندیده‌ام پاسداران در مقابل دشمن پشت کنند یا کوتاه بیایند یا بشکنند و این خصوصیات حافظان حدود الهی هستند. انتهای پیام/
3261214,اجرای موفق بارریزی هوایی در رزمایش نیروی زمینی سپاه,۰۱ اسفند ۱۴۰۳ - ۱۶:۰۸,https://newsmedia.tasnimnews.com/Tasnim/Uploaded/Image/1403/12/02/1403120209454688132202724.jpg,به گزارش خبرنگار دفاعیخبرگزاری تسنیم، در آخرین مرحله از رزمایش پیامبر اعظم19 نیروی زمینی سپاه پاسداران انقلاب اسلامی عملیات بارریزی هوایی برای پشتیبانی نیروهای زمینی اجرا شد.  در این‌ مرحله رزمندگان یگان ویژه صابرین با یک فروند هواپیمای آنتونوف74 نیروی هوافضا عملیات بارریزی هوایی را انجام دادند. علاوه بر این عملیات چتربازی توسط رزمندگان یگان صابرین با استفاده از بالگردهای هوانیروز در منطقه رزمایش با موفقیت اجرا شد. انتهای پیام/+
3261179,تست موفق سامانه‌های حفاظتی جدید تانک‌های سپاه,۰۱ اسفند ۱۴۰۳ - ۱۶:۰۳,https://newsmedia.tasnimnews.com/Tasnim/Uploaded/Image/1403/12/02/1403120209454992832202724.jpg,به گزارش خبرنگار دفاعیخبرگزاری تسنیم، سامانه‌های حفاظتی جدید تانک‌های نیروی زمینی سپاه با موفقیت در رزمایش پیامبر اعظم 19 آزمایش شدند. سامانه‌های جدیدی که در این رزمایش مورد آزمایش قرار گرفتند شامل یک زره قفسی واکنشی نصب شونده روی برجک تانک است که برای مقابله با موشک‌های تاپ اتک و ریزپرنده‌ها طراحی شده و یک سامانه جنگ الکترونیک شامل دریافت کننده غیر فعال امواج و اخلالگرهای مختلف به منظور منحرف کردن انواع ریز پرنده‌ها است. .  انتهای پیام/
3261211,انهدام مواضع دشمن توسط جنگنده‌های سپاه در رزمایش,۰۱ اسفند ۱۴۰۳ - ۱۵:۵۸,https://newsmedia.tasnimnews.com/Tasnim/Uploaded/Image/1403/12/02/1403120209454639732202724.jpg,به گزارش خبرنگار دفاعیخبرگزاری تسنیم، در مرحله نهایی رزمایش پیامبر اعظم 19 نیروی زمینی سپاه جنگنده‌های سوخو 22 نیروی هوافضای سپاه مواضع دشمن فرضی را منهدم کردند.  در این مرحله جنگنده‌های سوخو 22 در راستای اجرای عملیات پشتیبانی نزدیک هوایی از یگانهای عمل کننده با پرتاب بمب‌های 500 پوندی، راکت‌های ضد زره و توپ 30 میلیمتری اهداف خود را با موفقیت منهدم کردند. انتهای پیام/
3261172,انهدام اهداف با پهپادهای رزمی و انتحاری سپاه,۰۱ اسفند ۱۴۰۳ - ۱۵:۲۰,https://newsmedia.tasnimnews.com/Tasnim/Uploaded/Image/1403/11/30/1403113011322787732187314.jpg,به گزارش خبرنگار دفاعیخبرگزاری تسنیم، مرحله نهایی رزمایش پیامبر اعظم 19 نیروی زمینی سپاه با اجرای عملیات شناسایی پهپادهای معاونت اطلاعات نیروی زمینی سپاه آغاز شد.  در این عملیات پهپادهای عمودپرواز شناسایی و رزمی اطلاعات نیروی زمینی سپاه علاوه بر شناسایی مواضع دشمن فرضی با استفاده از بمب‌های خود اهداف از پیش تعیین شده را منهدم کردند. همچنین ریزپرنده‌های صابر نیروی زمینی سپاه در این مرحله با انواع مهمات ضد نفر، ضد زره و صد استحکامات اهداف خود را با موفقیت منهدم کردند. علاوه بر این پهپادهای رزمی مهاجر 6 نیز با بمب‌های قائم اهداف از پیش تعیین شده را منهدم کردند. انتهای پیام/
3260982,از امکانات دشمن علیه خودش استفاده می‌کنیم,۰۱ اسفند ۱۴۰۳ - ۱۲:۱۰,https://newsmedia.tasnimnews.com/Tasnim/Uploaded/Image/139109180000614.jpg,به گزارش خبرنگار سیاسیخبرگزاری تسنیم،  سردار سرلشکر مصطفی ایزدی فرمانده قرارگاه سایبری و تهدیدات نوین قرارگاه مرکزی خاتم‌الانبیاء (ص) و رئیس هیئت امناء مجمع رهروان امر به معروف و نهی از منکر، صبح امروز در چهارمین همایش سالانه «نقش فعال مجمع رهروان امر به معروف و نهی از منکر در تقابل با جنگ نرمِ نظام سلطه» که در دانشگاه انقلاب اسلامی برگزار شد، اظهار داشت: باید صدق را اساس کار خود قرار دهیم؛ همچنان‌که امروز شیخ زکزاکی بر اساس صدق و امر به معروف و نهی از منکر، یک جریان در آفریقا به راه‌انداخته است. وی افزود: هر کدام از ما در استان و شهرستانی که فعالیت می‌کنیم باید راه شهیدان سلیمانی، سیدحسن نصرالله، نیلفروشان و دیگر شهدا را برویم و آنها الگوی رفتاری خود قرار دهیم. فرمانده قرارگاه سایبری و تهدیدات نوین قرارگاه مرکزی خاتم‌الانبیاء (ص) با بیان اینکه با پیروزی انقلاب اسلامی، امپریالسیم جهانی شکست خورد، عنوان کرد: ما در مسیری گام گذاشتیم که مسیر توحید، ولایت، و بعثت درونی و بیرونی انسان‌هاست. وی با تأکید بر اینکه پس از پیروزی انقلاب اسلامی، ما با نبرد‌های بسیاری مواجه بوده‌ایم، گفت: دشمن روزگاری با بهره‌گیری از منافقین اقدام به ترور و شهادت سران کشور و مردم ما کرد؛ اما به نتیجه نرسید، سپس جنگ تحمیلی را علیه ما شروع کرد، اما در این عرصه هم پیروز شدیم. سرلشکر ایزدی با بیان اینکه جبهه مقاومت فرزند انقلاب اسلامی است، خاطرنشان کرد: ما پس از پیروزی انقلاب اسلامی، سیر رو به رشد و موفقی داشته‌ایم و دشمن می‌داند که با یک نگاه تمدنی جدید، مواجه است. رئیس هیئت امناء مجمع رهروان امر به معروف و نهی از منکر اظهار داشت: انقلاب اسلامی یک پیام است که به جهان صادر شده و به همین دلیل، ما با جنگی روبه‌رو هستیم که ابعاد آن مختص کشورمان نیست؛ چرا که مسیر ما مسیر توحید است. وی بیان کرد: امروز فرهنگ غربی نتوانسته به وعده‌های خود درباره آسایش بشر و جاری‌شدن عدالت پاسخگو باشد و این موضوع باعث شده که ما فرصت ویژه‌ای داشته باشیم. سرلشکر ایزدی با بیان اینکه امروز جنگ نرم، نیمه‌سخت و سخت یک مجموعه را تشکیل داده‌اند، افزود: در این نبرد، مقوله فضای سایبر و مجازی و هوش مصنوعی، بسیار مهم است. انقلاب اسلامی با یک جنگ ترکیبی روبه‌رو است و دشمنان در این حوزه سرمایه‌گذاری کرده‌اند. فرمانده قرارگاه سایبری و تهدیدات نوین قرارگاه مرکزی خاتم‌الانبیاء (ص) با تأکید بر اینکه فراز و نشیب‌ها موجب کاهش قدرت منطقه‌ای ما نشده است، خاطرنشان کرد: ما در منطقه از موقعیت ممتازی برخوردار هستیم و رئیس جمهور آمریکا هم در سخنان اخیر خود به قدرت ما اعتراف کرد. وی با بیان اینکه توان نظامی جمهوری اسلامی ایران قابل توجه است، افزود: غربی‌ها می‌گویند که انقلاب اسلامی تفکر جدیدی را مطرح کرده است و این تفکر را خطری برای خود می‌دانند. سرلشکر ایزدی به سرمایه‌گذاری دشمن در عرصه فضای مجازی اشاره و عنوان کرد: ما در فضای مجازی و عرصه جنگ نرم از امکانی که دشمن ایجاد کرده، می‌توانیم علیه خودش استفاده کنیم. فرمانده قرارگاه سایبری و تهدیدات نوین قرارگاه مرکزی خاتم‌الانبیاء (ص) با اشاره به نقش‌آفرینی مردم در حوزه‌های مختلف از جمله دفاع مقدس تأکید کرد: باید از ظرفیت مردم در حوزه‌های اقتصاد مقاومتی، جنگ نرم و جهاد تبیین استفاده کنیم. وی با بیان اینکه امروز باید بخش مهمی از انرژی خودمان را صرف حوزه فضای مجازی کنیم، گفت: ما در حوزه‌های دیگر پیشرفت‌های زیادی داشته‌ایم و باید با وحدت و انسجام، موانع را از سر راه برداریم. انتهای پیام/
3260967,بازدید سرلشکر باقری از دستاوردهای نیروی زمینی سپاه,۰۱ اسفند ۱۴۰۳ - ۱۱:۵۴,https://newsmedia.tasnimnews.com/Tasnim/Uploaded/Image/1403/12/01/1403120111540638332196064.jpg,به گزارش خبرنگار دفاعیخبرگزاری تسنیم، سردار سرلشکر محمد باقری رئیس ستادکل نیروهای مسلح با حضور در منطقه رزمایش پیامبر اعظم 19 نیروی زمینی سپاه، از آخرین دستاوردهای نیروی زمینی سپاه بازدید کرد. دومین مرحله از رزمایش پیامبر اعظم 19 نزسا از صبح روز گذشته در منطقه جنوب غرب کشور آغاز شد. در این رزمایش انواع سناریوهای دفاعی برای مقابله دشمنان فرامنطقه‌ای مبتنی بر دکترین رزم همتراز تمرین شده است. در دومین مرحله از رزمایش پیامبر اعظم 19 نیروی زمینی سپاه، جدیدترین دستاوردهای نزسا در حوزه‌های زرهی، پهپادی و موشکی رونمایی و‌ تست شد. مرحله اول رزمایش پیامبراعظم(ص)19 نیروی زمینی سپاه نیز اواخر دی‌ماه با حضور سرلشکر سلامی فرمانده کل سپاه برگزار شد. انتهای پیام/؛
3260912,دستاوردهای جدید نزسا؛ از موشک بالستیک تا راکت مین‌ریز,۰۱ اسفند ۱۴۰۳ - ۱۱:۳۹,https://newsmedia.tasnimnews.com/Tasnim/Uploaded/Image/1403/12/01/1403120111282364532195384.jpg,به گزارش خبرنگار دفاعیخبرگزاری تسنیم، جدیدترین دستاوردهای موشکی و پهپادی نیروی زمینی سپاه در جریان مرحله دوم رزمایش پیامبر اعظم 19 این نیرو به نمایش در آمد. موشک BM450 با برد 200 کیلومتر جدیدترین‌ موشک بالستیک است که به نیروی زمینی سپاه الحاق شد. همچنین موشک فتح 360 و موشک‌ فجر5 هدایت‌شونده با قابلیت نقطه‌زنی به نیروی زمینی سپاه تحویل شد. علاوه بر این، راکت‌های هوشمند 122 میلیمتری هدایت‌شونده و راکت‌های 122 با قابلیت مین‌ریزی نیز از دیگر دستاوردهای نیروی زمینی در حوزه راکتی و موشکی است.  به گزارش تسنیم، سامانه پدافندی برد کوتاه «مجید» در کنار دیگر سامانه‌های پدافندی نیروی زمینی سپاه در این رزمایش شرکت دارد.  در‌ حوزه پهپادی نیز پهپاد راهبردی مهاجر 10 و مهاجر 6 با موتور تقویت شده و انواع پهپادهای انتحاری بومی با موتورهای جت و موتور پیستونی با سرجنگی 50 تا 60 کیلوگرم و برد کوتاه و برد بلند که به نام قلل مرتفع شمال غرب کشور نام‌گذاری شده‌اند به این نیرو الحاق شدند.  در همین راستا، پهپاد انتحاری جدید «حدید 110» که اخیراً در بازدید رهبر معظم انقلاب از نمایشگاه وزارت دفاع رونمایی شده بود، وارد سازمان رزم نیروی زمینی سپاه شد. این پهپاد در نیروی زمینی سپاه به «دالاهو» تغییر نام داده است.  انتهای پیام/؛
3260927,ویترین تسنیم شماره ۸۵۲,۰۱ اسفند ۱۴۰۳ - ۱۱:۲۶,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,هر روز بخشی از مهم‌تریناخبارو گزارش‌های تسنیم را در ویترین تسنیم ببینید: 1- امام خامنه ای: طرح احمقانه آمریکا برای غزه به جایی نمی رسد 2- حاجی‌زاده: اولین مطالبه رهبری پدافند ضدبالستیک است 3- جزئیات ارتقای امنیت‌ دانشگاه‌ها در گفتگوی وزیر علوم با تسنیم 4- عقب‌نشینی به‌سبک اسرائیل!/ اهمیت 5 نقطه اشغال‌شده لبنان  انتهای پیام/
3260886,رونمایی از موشک پدافند هوایی قائم ۱۱۸ در رزمایش سپاه,۰۱ اسفند ۱۴۰۳ - ۱۰:۵۵,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش خبرنگار دفاعیخبرگزاری تسنیم، در‌جریان مرحله دوم رزمایش پیامبر اعظم 19 نیروی زمینی سپاه، موشک پدافند هوایی قائم 118 رونمایی شد. این موشک پدافندی 25 کیلومتر برد دارد و به دو روش راداری و الکترواپتیکی و حرارتی هدایت می‌شود.  این موشک از پرتابگرهای 5 فروندی که روی خودرو ارس 3 نصب شده است استفاده می‌کند. همچنین رادار این کنترل آتش این موشک می‌تواند همزمان به چند پرتابگر متصل شده و تعداد اهداف بیشتری را مورد اصابت قرار دهد. انتهای پیام/
3260862,قریشی: بسیج آمادگی دارد در حوزه امربه معروف نقش آفرین باشد,۰۱ اسفند ۱۴۰۳ - ۱۰:۵۳,https://newsmedia.tasnimnews.com/Tasnim/Uploaded/Image/1402/12/01/1402120112544125629428834.jpg,به گزارش خبرنگار دفاعیخبرگزاری تسنیم، سردار قاسم قریشی جانشین رئیس سازمان بسیج مستضعفین صبح امروز در چهارمین همایش سالانه نقش فعال مجمع رهروان امر به معروف و نهی از منکر در تقابل با جنگ نرم نظام سلطه با بیان اینکه روشن ترین نظارت و مراقبت اجتماعی امر به معروف و نهی از منکر است، اظهار داشت: برجسته‌ترین آزادی بیان امر به معروف و نهی از منکر است.  وی با اشاره به سرمایه‌‌گذاری دشمن در جنگ سخت خاطرنشان کرد: دشمنان علی‌رغم تمام سرمایه‌گذاری‌ها در جنگ سخت نه‌تنها نتوانستند جمهوری اسلامی را شکست دهند بلکه حتی در تضعیف نظام هم توفیقی نداشتند. قریشی گفت: امروز جمهوری اسلامی ایران با توجه به پیشرفت‌ها و موفقیت‌هایی که داشته به یک الگو تبدیل شده و معنویت رمز این‌ پیشرفت‌ها است. جانشین رئیس سازمان بسیج مستضعفین عنوان کرد: دشمنان با راه‌اندازی جنگ نرم به‌دنبال این هستند که به اهدافی که در جنگ سخت به آن نرسیده‌اند دست پیدا کند. قریشی با تاکید بر اینکه شناخت دقیق معروف و منکر و اجرای دقیق آن از جمله مواردی که باید به آن توجه ویژه‌ای شود، گفت: مردم نقش مهمی در این حوزه دارند و باید از ظرفیت‌های مردمی در این حوزه استفاده کنیم. وی با اشاره به قانون امر به معروف و نهی منکر و حمایت قضایی از بسیج در این حوزه بیان کرد: در قانون چندین وظیفه برای بسیج تعریف شده و ما آمادگی داریم در این حوزه به وظایف خود عمل کنیم. قریشی تصریح کرد: بسیج آمادگی دارد که در حوزه اجرای امر به معروف و نهی از منکر، آموزش و همچنین حمایت از آمرین به معروف نقش آفرین باشد. جانشین رئیس سازمان بسیج مستضعفین با بیان اینکه دشمن در جنگ سخت هیچ دستاوردی در مقابل با ما نداشته است، خاطرنشان کرد: ما باید توانمندی‌های خود را همچون حوزه نظامی افزایش دهیم و در حوزه‌های مختلف بازدارندگی ایجاد کنیم. انتهای پیام/
3260845,حضور سرلشکر سلامی در منطقه رزمایش پیامبر اعظم سپاه,۰۱ اسفند ۱۴۰۳ - ۱۰:۳۵,https://newsmedia.tasnimnews.com/Tasnim/Uploaded/Image/1403/03/21/1403032109500120830261934.jpg,به گزارش خبرنگار دفاعیخبرگزاری تسنیم، سردار سرلشکر حسین سلامی فرمانده‌کل سپاه پاسداران انقلاب اسلامی در منطقه رزمایش پیامبر اعظم19 نیروی زمینی سپاه حضور یافت.  وی همچنین با حضور در پاسگاه فرماندهی در جریان روند اجرا و سناریوهای مختلف مرحله دوم رزمایش قرار گرفت. دومین مرحله از رزمایش پیامبر اعظم19 نزسا از صبح روز گذشته در منطقه جنوب غرب کشور آغاز شد. در این رزمایش انواع سناریوهای دفاعی برای مقابله دشمنان فرامنطقه‌ای مبتنی بر دکترین رزم همتراز تمرین شده است. در دومین مرحله از رزمایش پیامبر اعظم19 نیروی زمینی سپاه جدیدترین دستاوردهای نزسا در حوزه‌های زرهی، پهپادی و موشکی رونمایی و‌ تست شد. مرحله اول رزمایش پیامبراعظم(ص)19 نیروی زمینی سپاه نیز اواخر دی ماه با حضور سرلشکر سلامی فرمانده‌کل سپاه برگزار شد. انتهای پیام/+
3260640,حاجی‌زاده: اولین مطالبه رهبری پدافند ضدبالستیک است,۳۰ بهمن ۱۴۰۳ - ۱۹:۵۷,https://newsmedia.tasnimnews.com/Tasnim/Uploaded/Image/1403/11/10/1403111011503313032006494.jpg,به گزارش خبرنگار دفاعیخبرگزاری تسنیم، سردار امیر علی حاجی زاده فرمانده نیروی هوافضای سپاه در برنامه صف اول طی سخنانی اظهار داشت: تحولات اخیر با عملیات طوفان الاقصی که توسط حماس طراحی و اجرا شد، آغاز شد و همان‌گونه که مقام معظم رهبری فرمودند این شکست ترمیم پذیر نیست و امروز همگان می‌بینند که این شکست جبران ناپذیر است. وی با بیان اینکه بنیان رژیم صهیونیستی از ظلم و زور است، گفت: آنها تصویر غیر واقعی از توان خود ایجاد کرده بودند، اما می‌بینیم که آنها هم در پیشگیری از عملیات طوفان‌الاقصی شکست خوردند و هم در مذاکره آتش بس، اگر چه شهدای زیادی داده شد، اما بعد از طوفان‌الاقصی بیداری و آگاهی جهانی ایجاد شد که این یک دستاورد بزرگ برای فلسطین و شکست بزرگی بود که بر رژیم صهیونیستی تحمیل شد که هرگز قابل جبران نیست. سردار حاجی‌زاده، به تشریح جزئیات عملیات وعده صادق در یک فروردین‌ماه سال جاری و وعده صادق 2، پرداخت و با اشاره به خطای محاسباتی رژیم صهیونیستی در حمله به کنسولگری ایران، گفت: این اقدام ناشی از تصور نادرست آنان بود که فکر می‌کردند ایران به دلیل پرهیز از جنگ، اقدامی مستقیم انجام نخواهد داد. حاجی‌زاده تصریح کرد که این عملیات بر اساس تصمیم اجماعی انجام شده و خطوط قرمز مشخصی وجود دارد که رژیم صهیونیستی نتوانسته است آنها را به درستی تشخیص دهد. وی همچنین به انجام دو عملیات دیگر اشاره کرد و گفت: بزرگ‌ترین عملیات موشکی بالستیک جهان توسط جمهوری اسلامی ایران انجام شد و این نشان‌دهنده قدرت ما برای دفاع از مردم و نظام است. فرمانده نیروی هوافضای سپاه به تبعات عملیات طوفان اقصی نیز اشاره کرد و افزود: پس از این عملیات، فروپاشی رژیم صهیونیستی آغاز شد و آمریکایی‌ها مدیریت صحنه را به عهده گرفتند. وی همچنین به حضور چهار ناو آمریکایی در سواحل مدیترانه و دریای سرخ اشاره کرد و گفت: این ناو‌ها برای دفاع ضد بالستیک به منطقه اعزام شده بودند. سردار حاجی‌زاده تأکید کرد که تمامی شبکه‌های راداری کشور‌های منطقه در این زمینه یکپارچه عمل کردند و این نشان‌دهنده توانمندی‌های بالای جمهوری اسلامی ایران در عرصه دفاعی است. فرمانده نیروی هوافضای سپاه، به تشریح جزئیات عملیات موشکی اخیر ایران پرداخت و گفت: این عملیات در شرایطی انجام شد که تمامی اطلاعات راداری ما به صورت یکپارچه و در قالب سنتکام در اختیار آمریکا قرار گرفته بود. اگر ما یک موشک بالستیک از شیراز شلیک می‌کردیم، لحظاتی بعد اطلاعات آن از طریق خلیج فارس به رژیم صهیونیستی و اردن منتقل می‌شد. وی تصریح کرد: در وعده صادق یک 150 تا 160 فروند پهپاد پرتاب کردیم. غربی‌ها اعلام کردند ایران بزرگترین حمله پهپادی را انجام داد. سردار حاجی‌زاده افزودند: آنها در مقابل، امکانات رژیم صهیونیستی که شامل زمین‌پایه، هواپایه و حمایت‌های هوایی از کشورهای آمریکا، انگلیس، فرانسه و اردن می‌شد، بزرگترین دفاع‌ها را به کار بردند. این 5 کشور به علاوه امکانات راداری منطقه، 203 فروند هواپیما ساعت‌ها در آسمان برای مقابله با ما قرار دادند. با این حال، ما بزرگترین تهاجم را انجام دادیم و آنها گفتند که اگر این عملیات کمی بیشتر ادامه پیدا می‌کرد، کم می‌آوردند و این یک واقعیت است. فرمانده نیروی هوافضای سپاه ادامه داد: یک خلبان F15 آمریکایی در مصاحبه‌ای گفته که 20 دقیقه پس از پرواز و درگیری، متوجه شد که موشک ندارد و می‌خواست فرود بیاید، اما به او اجازه ندادند، چون آن حجم ترافیک هوایی مگر می‌شود کنترل کرد و گفتند باید تا آخرین قطره سوختی که دارد پرواز کند و به این راحتی اجازه فرود هم نمی‌دادند. وی با تأکید بر موفقیت‌های حاصل شده در عملیات وعده صادق2، افزود: بیش از 75 درصد موشک‌های ما به هدف اصابت کردند و این شلیک‌ها به صورت زنده برای جهانیان پخش شد. انبوهی از موشک‌ها وارد سرزمین‌های اشغالی شدند و این نشان‌دهنده شکست بزرگ رژیم صهیونیستی در دفاع از خود بود. حاجی‌زاده همچنین به سیستم پدافندی رژیم صهیونیستی اشاره کرد و گفت: در جایی ما موشک‌ها را شلیک کردیم خب 10 دقیقه طول می‌کشد تا موشک‌ها برسد، آنها دستپاچه شروع به شلیک موشک‌های ضدبالستیک کردند و از نقطه‌ای دیگر این را بعنوان دشمن تشخیص می‌دهند و خودشان بر علیه خودشان شروع به عملیات می‌کنند که فیلم‌هایش است یعنی برخی از موشک‌های پدافندی توسط موشک‌های ضدبالستیک خودشان هدف قرار می‌دهند و یک سری هم از اینها از سپر خودشان هم عبور می‌کند و در تل‌آویو اصابت می‌کند، شکایتی که بیش از 2500 نفر به شرکت‌های بیمه برای خسارت می‌کنند بیشتر توسط موشک‌های خودشان بوده است. فرمانده نیروی هوافضای سپاه افزود: برخی از این موشک‌های پدافندی هم شلیک کردند درحالیکه موشک‌های ما هنوز نرسیده و این موشک‌های پدافندی خودکشی می‌کنند، این موضوعات نشان‌دهنده فروپاشی سیستم پدافندی‌شان بود. وی در ادامه افزود: بسیاری از خسارت‌ها به دلیل شلیک‌های خودشان بوده و برخی دیگر نیز ناشی از عدم توانایی آنها در مقابله با حملات ما بود. در عملیات قبلی، ناو‌های آمریکایی تنها موفق به شلیک 8 موشک از 150 موشک آماده شده بودند، در حالی که ما در عملیات اخیر 75 درصد موفقیت داشتیم. سردار حاجی‌زاده تأکید کرد که این عملیات نه تنها یک پیروزی برای جمهوری اسلامی ایران بلکه یک شکست بزرگ برای رژیم صهیونیستی و حامیان آن بود. وی گفت: در مرحله اول عملیات، از پهپاد‌ها و سامانه‌های کروز استفاده کردیم. یکی از نکات مهم برای ما این بود که نمی‌دانستیم آیا دشمن ممکن است عملیات پیش‌دستانه‌ای انجام دهد یا در حین عملیات اقداماتی انجام دهد. حاجی‌زاده با بیان اینکه وعدۀ صادق 3 حتما انجام خواهد شد و این یک طلبی در دست ماست و آن را مُفت از دست نخواهیم داد، افزود: ما اطلاعات دقیقی از تعداد و نوع هواپیما‌های دشمن داشتیم و بر این اساس تصمیم گرفتیم که در وعده صادق1 با ارسال هواپیما‌های بدون سرنشین خود، آنها را درگیر کنیم. به نظر می‌رسید که اولویت دشمن مقابله با ما باشد و نه درخواست کمک. بنابراین، ما هفت تا هشت ساعت آنها را مشغول کردیم تا بتوانیم به راحتی موشک‌های بالستیک خود را شلیک کنیم. سردار حاجی‌زاده ادامه داد: پس از انجام عملیات، نیرو‌های ما به مقر‌های خود بازگشتند و در حالی که برخی از آنها استراحت می‌کردند، پهپاد‌ها و هواپیما‌های دشمن هنوز درگیر بودند. این خود یک تاکتیک موفقیت‌آمیز بود که نشان‌دهنده توانایی‌های جمهوری اسلامی ایران در مدیریت عملیات‌های نظامی است. وی تأکید کرد که این عملیات نشان‌دهنده قدرت و آمادگی نیروی هوافضای سپاه در مواجهه با تهدیدات احتمالی است. فرمانده نیروی هوافضای سپاه، به تشریح تحولات و پیشرفت‌های این نیرو در طول 6 ماه گذشته پرداخت و با اشاره به تجربیات قبلی و چالش‌های موجود، گفت: در این مدت، خود را به طور کامل متحول کردیم، در حالی که طرف مقابل پسرفت داشت. سردار حاجی‌زاده ادامه داد: ما از تجربه عملیات‌های گذشته استفاده کردیم و اقداماتی در حوزه تکنیک و فنی انجام دادیم. همچنین تغییراتی در تاکتیک‌های خود اعمال کردیم. برای مثال، در وعده صادق، فاصله بین اولین و آخرین موشک زیاد بود که به دشمن فرصت دفاع می‌داد. ما این فاصله را کاهش دادیم و توانستیم موشک‌ها را از مناطق مختلف کشور همزمان شلیک کنیم. وی همچنین به درصد موفقیت بالای این عملیات‌ها اشاره کرد و گفت: این کار سختی بود، اما با لطف الهی و تلاش عزیزان ما، موفقیت‌های چشمگیری کسب کردیم. سردار حاجی‌زاده تأکید کرد که تمامی استان‌های غربی کشور در این عملیات‌ها مشاهده‌گر موشک‌ها بودند و این نشان‌دهنده هماهنگی و دقت بالای نیروی هوافضای سپاه است. فرمانده نیروی هوافضای سپاه، در ادامه سخنان خود تأکید کرد که خط تولید این نیرو به رغم تلاش‌های دشمنان برای توقف آن، هیچ‌گاه متوقف نشده است. وی با اشاره به پیش‌بینی‌ها و آمادگی‌های این نیرو، گفت: ما همیشه خود را برای جنگ آماده می‌کنیم و به لطف الهی، یک روز هم خط تولید ما متوقف نشد. دشمنان در تلاش بودند تا زنجیره تولید ما را مختل کنند، اما اقدامات ما و همکاری با وزارت دفاع باعث شد که آنها به هدف خود نرسند. سردار حاجی‌زاده همچنین به افزایش توجه مسئولان و تخصیص منابع بیشتر به این حوزه اشاره کرد و گفت: این شرایط باعث شد تا انگیزه کارکنان افزایش یابد و رونق بیشتری در تولید ایجاد شود. فرمانده نیروی هوافضای سپاه همچنین به موفقیت‌های اخیر این نیرو در عملیات‌های وعده صادق اشاره کرد و خاطرنشان کرد که وعده صادق 3 به زودی محقق خواهد شد. وی با اشاره به تهدیدات خارجی، گفت: آمریکایی‌ها و صهیونیست‌ها به دنبال امتیازات هستند و تهدیدات آنها بیشتر جنبه روانی دارد. ما باید آماده جنگ باشیم که جنگ نشود و مطمئن هستیم که دشمنان قادر به مدیریت درگیری‌ها نیستند. سردار حاجی‌زاده در ادامه تأکید کرد که نگرانی درباره جنگ بی‌مورد است و مشکلات اصلی کشور در حوزه اقتصاد است که نیاز به توجه ویژه دارد. وی از ملت ایران خواست که نگران نباشند و بر اهمیت تقویت حوزه اقتصادی تأکید کرد. فرمانده نیروی هوافضای سپاه، در خصوص آمادگی ایران برای مقابله با تهدیدات اظهار داشت: این نیرو برای هرگونه درگیری احتمالی آماده بوده است. وی با اشاره به درگیری‌ها با رژیم صهیونیستی گفت: احتمال می‌دادیم که این برخورد‌ها به صورت پینگ‌پنگی باشد و رفت و برگشت داشته باشد. طبیعی بود که اگر دشمن اقدامی می‌کرد، ما نیز عکس‌العمل نشان می‌دادیم. حاجی‌زاده با اشاره به آمادگی نیروی هوافضای سپاه افزود: ما آماده بودیم که این وضعیت ممکن است به چند هفته یا چند ماه طول بکشد. در واقع، بیشتر از آنچه که انجام دادیم، برای مراحل بعدی آماده بودیم. وی با بیان اینکه برخی کارشناسان معتقد بودند که در دور اول از موشک‌هایی استفاده کردیم که نسل جدید نبوده، گفت: ما در مرحله اول به دلیل عبور از سپر دفاعی دشمن مجبور به استفاده از موشک‌های قدیمی‌تر بودیم. فرمانده نیروی هوافضای سپاه ادامه داد: در مرحله اول، درصد بیشتری از موشک‌ها قدیمی بودند، اما در مرحله دوم این نسبت کاهش یافت. با این حال، ما یک سبد متنوع از محصولات داریم که برخی از آنها متعلق به 25 تا 30 سال پیش هستند و نمی‌توانیم آنها را نگهداری کنیم پس در این این عملیات استفاده کردیم. سردار حاجی‌زاده تأکید کرد که طراحی‌های عملیات‌های آینده بر اساس تجربیات گذشته و نیاز‌های فعلی انجام شده است و گفت: ما در مرحله اول به دنبال عبور از سپر دفاعی بودیم و در مرحله دوم دقت بیشتری را مدنظر قرار دادیم. فرمانده نیروی هوافضای سپاه، در اظهارات خود به آسیب‌پذیری‌های موجود در جامعه و لزوم سامان‌دهی اقتصاد کشور اشاره کرد و گفت: ما می‌توانیم اقتصاد را راحت‌تر از حوزه‌های دفاعی و هسته‌ای سامان‌دهی کنیم، چرا که در این حوزه‌ها ما در لبه فناوری قرار داریم. وی ادامه داد: در گذشته، ما وارد کننده تسلیحات دست دوم کشور‌های قدرتمند بودیم، اما امروز به صادر کننده تسلیحات تبدیل شده‌ایم. سامانه‌های پدافندی که تولید می‌کنیم، دارای فناوری‌های پیشرفته و پیچیدگی بیشتری هستند. ما اکنون توانایی صدور سامانه‌های پدافندی را داریم و در حوزه هسته‌ای نیز به توانمندی‌های قابل توجهی دست یافته‌ایم. سردار حاجی‌زاده تأکید کرد: برای حل مشکلات اقتصادی، مدیران و مسئولان باید باور داشته باشند که می‌توانند راه‌حل‌هایی برای مسائل موجود ارائه دهند. وی گفت: اگر نسخه‌ای که برای حل مشکلات معیشتی مردم دنبال می‌شود، نسخه بانک جهانی باشد، آنها باید ترک شود؛ زیرا این روش به درد کار نمی‌خورد. ابتدا باید در ذهن خود باور کنند که می‌توانند مشکلات را حل کنند و برنامه و طرح داشته باشند. وی همچنین به استعداد‌های موجود در کشور اشاره کرد و گفت: ما با 2000 شرکت دانش‌بنیان همکاری داریم اگر مدیران قوی و توانمندی به کار بیایند و باور داشته باشند که می‌توانند کار‌ها را پیش ببرند، می‌توانیم به موفقیت‌های بیشتری دست یابیم. سردار حاجی‌زاده با اشاره به موانع موجود در مسیر کارآفرینی و بروکراسی‌ها، گفت: مدیران باید شجاعت داشته باشند و از بخش خصوصی نیز اختیار لازم را بگیرند. ما استعداد‌های زیادی داریم و در بخش‌های مختلف مانند انرژی، نفت و گاز، معادن و فناوری توانمندی‌های بالایی داریم. وی تأکید کرد: مدیران باید بسیج شوند و به لحاظ فناوری و تکنولوژی از ظرفیت‌های داخلی استفاده کنند. امروز نیروی متخصص جوان و نخبه در کشور وجود دارد که می‌تواند به پیشرفت کشور کمک کند. فرمانده نیروی هوافضای سپاه، تأکید کرد که انتقال دانش به تنهایی کافی نیست و مدیریت قوی و هماهنگی میان مدیران برای موفقیت ضروری است. مدیریت باید مانند چرخ دنده‌ها با هم هماهنگ باشد. اگر مدیران قوی داشته باشیم، می‌توانیم به موفقیت‌های بیشتری دست یابیم. سردار حاجی‌زاده به مشکلات ناشی از تحریم‌ها در سال‌های 97 و 98 اشاره کرد و افزود: در آن زمان، تعداد زیادی خودرو به دلیل نقص قطعه در پارکینگ ایران خودرو جمع شده بود. مجموعه ما و وزارت دفاع با کمک به تولید قطعات داخلی، این مشکل را حل کرد. وی تصریح کرد: نیروی هوافضای سپاه هیچگونه مشکلی در حوزه فناوری ندارد و همکاری با شرکت‌های دانش‌بنیان و دانشگاه‌ها نقش مهمی در موفقیت‌های این نیرو دارد. وی همچنین به رونمایی از شهر‌های زیرزمینی اشاره کرد و گفت: اگر از امروز هر هفته یک رونمایی از یک شهر موشکی داشته باشیم، تا دو سال آینده تمام نخواهد شد. سردار حاجی‌زاده تأکید کرد که توانمندی‌های موشکی و پهپادی نیروی هوافضای سپاه در سطح خوبی قرار دارد و دشمنان نگران این توانمندی‌ها هستند. فرمانده نیروی هوافضای سپاه با اشاره به بیانات مقام معظم رهبری، گفت: شرایط ما در حوزه قدرت نظامی عالی است و مردم نباید نگران تهدیدات باشند. ما باید بر روی تقویت اقتصاد کشور تمرکز کنیم. وی همچنین خاطرنشان کرد که هیچکس نباید از تهدیدات خارجی نگران باشد و تأکید کرد که توان دفاعی کشور روز به روز افزایش می‌یابد. سردار حاجی‌زاده با یادآوری شهید تهران مقدم، گفت: نام این شهید در تاریخ جمهوری اسلامی ایران خواهد درخشید و ما باید همواره به یاد او باشیم. سردار حاجی زاده به بررسی پیشرفت‌های ایران در حوزه پهپاد‌ها و سامانه‌های موشکی پرداخت و با اشاره به ابتکارات کشور در این زمینه گفت: ما در حوزه پهپادی ابتکارات زیادی داشته‌ایم. اگرچه پهپاد‌ها نخستین بار توسط ایران ساخته نشده‌اند، اما تنوع و کیفیت آنها به حدی رسیده که برخی از مدل‌ها اختراعات ایرانی محسوب می‌شوند. سردار حاجی‌زاده با اشاره به پهپاد جدید 358 افزود: این پهپاد در واقع یک سامانه پدافندی است که با موتور به جای سوخت جامد طراحی شده و قادر است تا 120 کیلومتر را پوشش دهد. این اختراع ایرانی است و کشور‌های دیگر از توانمندی‌های ما الگو برداری کرده‌اند. وی همچنین به پروژه‌های دفاعی کشور اشاره کرد و گفت: درخصوص سامانه‌های ضدبالستیک که در قضایای اخیر از این ناحیه آسیب دیدیم و این یک کاستی در کشور در حوزه پدافند ضدبالستیک است و هر جلسه‌ای که بنده و سردار سلامی و سردار باقری خدمت حضرت آقا رسیدیم ایشان اولین پیگیری‌شان این بود که چه شد و به کجا رسید؟ لذا پروژه‌ای از 3 سال پیش شروع شده و امیدواریم سال آینده اولین محصولات آن آماده شود و تهران و برخی شهرهای بزرگ را به سامانه دفاع ضدبالستیک مجهز خواهیم کرد. فرمانده نیروی هوافضای سپاه در ادامه به توانمندی‌های موشکی ایران اشاره کرد و گفت: ما در حال حاضر قادر به تولید موشک‌هایی با برد 2000 کیلومتر هستیم و از نظر فنی هیچ محدودیتی نداریم. اگر تهدیدی از سوی آمریکا وجود داشته باشد، ما می‌توانیم با موشک‌های ارزان‌قیمت به اهداف که در نزدیکی ما دارد ضربه بزنیم. وی ادامه داد: آمریکایی‌ها و صهیونیست‌ها در غزه به دنبال یک سری امتیازات بودند که آنها را با جنگ به‌دست نیاوردند. حالا ترامپ با تهدید کردن می‌خواهد این امتیاز را بگیرد یا مثلا درخصوص زدن مراکز هسته‌ای، بحث هسته‌ای ما دانش است و از بین رفتنی نیست. حاجی‌زاده تصریح کرد: آنها بازی جنگ می‌کنند و می‌دانند که ضربات ما قابل تحمل نیست.لذا بیشتر سعی می‌کنند تهدید کنند. همه این تهدیدات و تحریم‌ها به خاطر کشاندن ما به پای میز مذاکره است. مذاکره برای اینکه قدرت دفاعی و هسته‌ای ایران را متوقف کنند و وقتی نتوانستند با فشار از بیرون و تحریم از ما بگیرند حالا می‌خواهند با مذاکره از ما بگیرند. فرمانده نیروی هوافضای سپاه گفت: اگر آتشی در منطقه به پا شوند چون ابعاد و گستره آن را نمی‌توانند محاسبه کنند لذا مطلقا دنبال این بحث نیستند. به ملت شریف ایران عرض می‌کنم هیچ اتفاقی نمی‌افتد، کسی نگران جنگ نباشد. وی همچنین به وضعیت مقاومت در غزه و یمن پرداخت و گفت: در حالی که غزه به دلیل محاصره‌ها با محدودیت‌هایی مواجه است، اما ما شاهد پیشرفت‌های چشمگیری در حوزه موشکی و پهپادی این مناطق هستیم. این نشان‌دهنده عزم و اراده مردم این کشور‌ها برای دستیابی به توانمندی‌های دفاعی است. سردار حاجی‌زاده تأکید کرد: تمام نیرو‌های مسلح ایران، اعم از ارتش و سپاه، شبانه‌روز در تلاش برای ایجاد امنیت و تولید قدرت دفاعی هستند و این تلاش‌ها ادامه خواهد داشت. سردار حاجی‌زاده در بخش دیگری از سخنان خود تأکید کرد: امنیت کشور به برکت تلاش و همت بی‌شمار نیرو‌های انقلابی، جهادی و متخصص تأمین می‌شود. وی گفت: انتظار ما از رزمندگان، افسران اقتصادی، تجار و بخش خصوصی این است که همانطور که در حوزه دفاع بر مشکلات فائق آمده‌ایم، در سایر بخش‌ها نیز به حل مسائل کمک کنند. سردار حاجی‌زاده با اشاره به قدرت نظامی ایران افزود: مردم باید اطمینان داشته باشند که هیچ اتفاقی نمی‌تواند به ما آسیب بزند و به لطف الهی، ما از نظر دفاعی قوی هستیم. وی همچنین به دقت موشک‌های تولید شده در سال‌های اخیر اشاره کرد و گفت: در عملیات وعده صادق 2، یکی از اهداف ما که چندان به آن توجه نشده یگان‌های زره‌ای ارتش رژیم صهیونیستی در نتساریم بود که با دقت بسیار بالا در وسط غزه مورد هدف قرار گرفت. نیرو‌های پیاده و زرهی رژیم صهیونیستی در آن منطقه حضور داشتند و ما توانستیم به دقت آن نقطه را هدف قرار دهیم. اولین سوالی که حضرت آقا در این خصوص کردند کردند این بود که حماسی‌ها را که نزدید؟که گفتیم نه خیالتان راحت باشد و این نشان از دقت بالای موشک‌های ما بود. فرمانده نیروی هوافضای سپاه ادامه داد: این مسیر برای افزایش دقت موشک‌ها ادامه دارد. موشک‌های قدیمی که در انبار داریم نیازمند دقت افزایی هستند و ما عزم خود را جزم کرده‌ایم که در این زمینه کم نخواهیم گذاشت. سردار حاجی‌زاده در پایان قول داد که با تلاش مستمر، توانمندی‌های دفاعی کشور بهبود خواهد یافت و از ملت شریف ایران خواست تا به این تلاش‌ها اعتماد داشته باشند. انتهای پیام/
3260325,وزیر دفاع با فرمانده قرارگاه پدافند هوایی دیدار کرد,۳۰ بهمن ۱۴۰۳ - ۱۲:۵۲,https://newsmedia.tasnimnews.com/Tasnim/Uploaded/Image/1403/11/30/1403113012514191432188514.jpg,به گزارش گروه دفاعیخبرگزاری تسنیم، در پی انتصاب امیر صباحی فرد به فرماندهی قرارگاه مشترک پدافند هوایی خاتم الانبیا (ص)، امیر نصیرزاده وزیر دفاع و پشتیبانی نیروهای مسلح با وی دیدار و این انتصاب را تبریک گفت. در این دیدار امیر نصیرزاده ، انتصاب امیر صباحی فرد به فرماندهی قرارگاه مشترک پدافند هوایی خاتم الانبیا(ص) را که نشان از ایمان، تعهد، تخصص، حُسن اعتماد و تجارب ارزنده ایشان است را به وی تبریک گفته و برای ایشان در جهت تحقق آرمان‌های والای نظام جمهوری اسلامی ایران در پرتو توجهات و تحت رهبری‌های داهیانه مقام عظمای ولایت و فرماندهی معزز کل قوا حضرت امام خامنه‌ای مدظله العالی آرزوی موفقیت کرد. انتهای پیام/
3260206,فرمانده ارتش: طرح‌های عملیاتی برای مقابله با دشمنان به‌روز شد,۳۰ بهمن ۱۴۰۳ - ۱۱:۲۲,https://newsmedia.tasnimnews.com/Tasnim/Uploaded/Image/1403/01/27/1403012710123423729818554.jpeg,به گزارش گروه دفاعیخبرگزاری تسنیم، امیر سرلشکر سیدعبدالرحیم موسوی فرمانده کل ارتش در چهارمین اجلاسیه بین‌المللی فعالان مهدوی در ستاد فرماندهی نیروی هوایی اظهار داشت: فرماندهی معظم کل قوا اعلام کردند، آمریکایی‌ها اگر تهدید را عملی کنند ما هم عمل می‌کنیم؛ اگر به امنیت ملت تعرض کنند ما هم به امنیت آنها تعرض خواهیم کرد. موسوی تأکید کرد: این یک فرمان صریح برای ما بود، بعداز ظهر 19 بهمن فرماندهان طرح‌های خود را برای اجرای این فرمان به‌روز کردند و الآن کاملاً آماده‌ایم. فرمانده کل ارتش تصریح کرد: ما امت هیهات من الذله هستیم. ما با خدای خود، رهبر خود و ملت ایران عهد بستیم به خون شهدای کشورمان، شهدای غزه، لبنان و شهدای محور مقاومت سوگند یاد کردیم که تا آخر با سلطه آمریکا مبارزه خواهیم کرد تا آنها سر جای خود بنشینند و به حقوق ملت‌ها احترام بگذارند. وی اظهار داشت: اشتباه می‌کنند آنهایی که ما را بین دو انتخاب مخیر می‌کنند؛ یا امضای یک تکه کاغذ یا قبول ضربه نظامی. نافهم هستند که نمی‌دانند سیدالشهدا(ع) تکلیف همه ما را مشخص کردند. این مورد از عبرت‌های زمانه است که یک نفر با سوابق معلوم و پاره کردن قرارداد قبلی، ما را بین دو کار مخیر می‌کند. ما به خواست خداوند بزرگ قدرتمند هستیم؛ ملت بزرگ ایران قدرتمند است. سرلشکر موسوی تأکید کرد: خردورزی ما را به حساب قدرت خودشان نگذارند. با 4 سنگ که به آسمان ایران پرتاب کردند هوا ورشان داشته است؛ امر برای آنها مشتبه شده و با محاسبات غلط دست به خودزنی شناختی زده‌اند و خود را دچار توهم و گمراهی می‌کنند و با خواست خداوند عاقبت این توهم و گمراهی زوال و نابودی است. وی با بیان اینکه بیانیه گام دوم انقلاب به عنوان مهم‌ترین سند انقلاب اسلامی دو نقطه عطف در خود دارد، گفت: اول، زمینه‌سازی ظهور و دیگری ایجاد تمدن نوین اسلامی که این دو از یک منظر هدف واحدی هستند. فرمانده کل ارتش افزود: ما در ارتش جمهوری اسلامی ایران به عنوان کسانی که تحت فرماندهی مستقیم رهبر معظم انقلاب هستیم بلافاصله پس از صدور بیانیه گام دوم انقلاب دست به کار شدیم و راهبرد تعالی و ارتقای ارتش به ارتش منتظر و شایسته ظهور را تبیین و برنامه‌های آن را آغاز کردیم. وی گفت: ما باید به جامعه ایده‌آل و به ایجاد این جامعه در اندیشه، رفتار و تلاش برای ارتقای حوزه‌های مختلف علمی، اجتماعی و قدرت خود بیاندیشیم. هنگامی که به ماهیت دین و تعالی و تکالیف زندگی از منظر دین نگاه می‌کنیم به این نتیجه می‌رسیم که روزگار انتظار نه روزگار سستی، بی‌تفاوتی و ظلم پذیری است، بلکه دوران تکالیف بزرگ است و آن تکلیف بزرگ نگهبانی دین خدا است. سرلشکر موسوی با بیان اینکه از الزامات انتظار، مبارزه و حرکت به سمت مقاومت و تسلیم‌ناپذیری در برابر ظلم و استکبار و اعتماد و امیدواری به آینده و دوری از یأس است، افزود: بسیاری از این باید‌هایی که عنوان کردم برگرفته از بیانیه گام دوم انقلاب است. موسوی ادامه داد: تا یک سال اخیر حوادثی اتفاق افتاد که حجت را بر همه انسان‌ها تمام کرد. مردان و زنان مقاومت امروز در فلسطین، غزه، لبنان، یمن و عراق نمونه‌های برجسته از منتظران انقلابی هستند. حز‌ب‌الله، انصارالله و حشد الشعبی قهرمانان تاریخ و ستارگان درخشان راهنمای حق‌طلبان عالم هستند. فرمانده کل ارتش گفت: کودکان و نوجوانان امروز با الگوی شهیدان، مجاهدان و رزمندگان مقاومت به جوانی می‌رسند و با آرمان انتظار، تاریکی نظام سلطه به سرکردگی آمریکا و جنایتکاران صهیونی را بر نمی‌تابند و دل در گروی روشنی ظهور آن ذخیره الهی عدالت‌گستر، چشم به فردای امید دارند. انتهای پیام/؛
3260054,رونمایی از پهپادهای جدید انتحاری و شناسایی سپاه + جزئیات,۳۰ بهمن ۱۴۰۳ - ۰۹:۱۷,https://newsmedia.tasnimnews.com/Tasnim/Uploaded/Image/1403/11/30/1403113009161043632186164.jpg,به گزارش خبرنگار دفاعیخبرگزاری تسنیم، در جریان رزمایش پیامبر اعظم19 نیروی زمینی سپاه پاسداران انقلاب اسلامی، پهپادهای جدید انتحاری و شناسایی تاکتیکی نزسا رونمایی شدند. پهپاد شناسایی هیبریدی «بینا» با برد عملیاتی 40 کیلومتر، پهپادهای شناسایی «قندیل 4 و 5» با برد 100 کیلومتر و  مداومت پروازی 5 و 10 ساعت، پهپاد عمودپرواز بمب‌افکن «اربعین» با برد 10 کیلومتر و حمل بمب 7کیلوگرمی، پهپاد انتحاری «رعد2» با برد 20 کیلومتر و سر جنگی 5 کیلوگرم، پهپاد انتحاری «رعد3» با برد 100 کیلومتر و سر جنگی 12 کیلوگرم و پهپاد انتحاری «صاعقه» با برد 20 کیلومتر و سر جنگی یک کیلوگرم از جمله این پهپادها هستند. . همچنین ریزپرنده رزمی «صابر» با قابلیت حمل انواع محموله‌های ضد زره، ضد نفر و ضد استحکامات و برد عملیاتی 5 کیلومتر نیز در این نمایشگاه رونمایی شد. در مرحله اول رزمایش اقتدار پیامبر اعظم(ص)19 نیروی زمینی سپاه نیز جدیدترین پهپاد پرسه‌زن انتحاری این نیرو با نام «رضوان» رونمایی و عملیاتی شده بود که 20 کیلومتر بُرد دارد و مداومت پرواز آن 20 دقیقه است.  به‌کارگیری آسان و سریع این نوع پهپادها، قابلیت‌های جدیدی را به یگان‌های واکنش سریع نیروی زمینی سپاه برای مقابله با گروهک‌های تروریستی به‌خصوص در جغرافیای پیچیده کوهستانی می‌دهد. به گزارش تسنیم، مهمات پرسه‌زن به دسته‌ای از تسلیحات اطلاق می‌شود که پس از پرتاب، توسط سامانه‌های اپتیکی و حرارتی، به‌سمت هدف روانه می‌شود و با گشت‌زنی در آسمان، هدف موردنظر را پیدا و سپس آن را منهدم می‌کند. این دسته از تسلیحات کاربرد در رزم زمینی و به‌خصوص عملیات‌های ضدکمین دارند و با توجه به ابعاد کوچک و قابل حمل بودن توسط نفر به سلاحی مناسب برای نیروهای زمینی بدل شده‌اند. کاربرد این نوع تسلیحات به‌خصوص در جریان جنگ‌های اخیر و توانایی آنها برای هدف قرار دادن انواع ادوات زرهی،‌ تجمع نیروها و حتی تسلیحات پشتیبانی آتش مانند توپخانه‌ها و سامانه‌های پدافندی بیش از پیش نمایان و موجب شد به‌نوعی معادلات رزم زمینی تا میزانی قابل توجه نسبت به گذشته تغییر کند و پهپادهای انتحاری پرسه‌زن به یکی از ابزارهای اصلی در میادین جنگ بدل شوند؛ موضوعی که از دید نیروهای مسلح کشورمان هم دور نمانده است و تاکنون اقدامات خوبی در حوزه تولید این نوع مهمات صورت گرفته است. براساس آنچه نمایش داده شده است، نیروی زمینی محوریت کار خود در حوزه پهپادی را بر پهپادهای پرسه‌زن انتحاری، FPVها و پهپادهای شناسایی تاکتیکی قرار داده است تا نیروهای واکنش سریعش بتوانند در کوتاهترین زمان ممکن اهداف را پایش و مورد اصابت قرار دهند و منهدم کنند. انتهای پیام/+
3260043,مرحله دوم رزمایش زمینی پیامبر اعظم سپاه در جنوب‌غرب آغاز شد,۳۰ بهمن ۱۴۰۳ - ۰۸:۵۲,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش خبرنگار دفاعیخبرگزاری تسنیم، دومین مرحله از رزمایش پیامبر اعظم 19 نیروی زمینی سپاه از صبح امروز در منطقه جنوب غرب کشور آغاز شد. در این رزمایش انواع سناریوهای دفاعی برای مقابله دشمنان فرامنطقه‌ای مبتنی بر دکترین رزم همتراز تمرین خواهد شد. در دومین مرحله از رزمایش پیامبر اعظم 19 نیروی زمینی سپاه جدیدترین دستاوردهای نزسا در حوزه‌های زرهی، پهپادی و موشکی رونمایی و‌ تست خواهد شد.  مرحله اول رزمایش پیامبراعظم(ص)19 نیروی زمینی سپاه اواخر دی ماه با حضور سرلشکر سلامی فرمانده‌کل سپاه برگزار شد. در این مرحله رزمایش با حضور رسته‌ها و واحدهای تخصصی نیروی زمینی سپاه در منطقه غرب کشور سناریوهای عملیات واکنش سریع نیز اجرا شد که انتقال سریع نیرو و تجهیزات به منطقه رزمایش یکی از بخش‌های این نوع عملیات بود. انتهای پیام/
3259833,فدوی: وعده صادق ۳ به موقع اجرا خواهد شد,۲۹ بهمن ۱۴۰۳ - ۱۷:۴۱,https://newsmedia.tasnimnews.com/Tasnim/Uploaded/Image/1403/08/10/1403081023031783431330734.png,به گزارش خبرنگار دانشگاهخبرگزاری تسنیم، مراسم «بهر آزادی قدس از کربلای 5 باید گذشت» عصر امروز در دانشگاه صنعتی امیرکبیر و با حضور سردار علی فدوی جانشین فرمانده کل سپاه پاسداران ، ابراهیم محمد الدیلمی سفیر یمن، عبدالله صفی الدین نماینده حزب الله در ایران، خالد القدومی نماینده حماس در ایران، ناصر ابوشریف نماینده جهاد اسلامی فلسطین در ایران و سید عباس موسوییر نماینده جنبش نجباء در ایران برگزار شد. جنگ خبیثان عالم با ایران حتی یک روز هم متوقف نشده است سردار فدوی جانشین فرمانده کل سپاه در این مراسم با اشاره به گذشت 46 سال از پیروزی انقلاب اسلامی خاطرنشان کرد: سحر 24 بهمن 1357 در کردستان ‌مهاباد حمله مسلحانه به پادگان حمله شد و از آن موقع تا همین الان این جنگ برقرار است و حتی یک روز خبیثان عالم جنگشان را با ما تمام نکردند. شاید شکل اقدام آنها عوض شده باشد، اما یک روز نشده که نباشد. آن طرف و رو به روی ما کیست؟ شیطان بزرگ امریکا و کسانی که همراه او با ما جنگیدند. 87 کشور رسماً علیه ما جنگیده‌اند، اما پیروز میدان شدیم وی با اشاره به اینکه 87 کشور بعد از جنگ تحمیلی به ما گفتند رسما با شما جنگیده‌ایم، گفت: اما سوریه و حافظ اسد با بقیه دنیا برای جنگیدن با ما همراه نشد و به ما کمک هم کرد. حزب سوریه و عراق هیچ فرقی باهم نداشتند، اما یکی علیه ما جنگید، یکی دیگر نه. سردار فدوی ادامه داد: در شرایطی که فرانسوی‌ها به عراق هواپیما اجاره داده بودند و ما سیم خاردار از خارج می‌خریدیم چون خودمان نداشتیم، چطور شد نتوانستند با این شرایط به ما غلیه کنند؟ آیا توانمندی مادی و دنیایی ما از آنها بهتر و بیشتر بود؟ خیر، همین الان هم توانمندی مادی آنها از ما بهتر است. اما وعده خدا حق است و در آن تخلفی نیست. در همه وعده های خدا شرط وجود دارد که بندگان خدا باید آن را انجام دهند، تا نتایج به بهترین شکل صورت پذیرد. جانشین فرمانده کل سپاه با تاکید بر اینکه ما در موضع اقتصاد و معیشت مشکل داریم تصریح کرد: چرا چون به روالی که باید عمل می‌کردیم عمل نکردیم. باید پای کار باشیم. هرکجا ما پای هرکاری رفتیم خدا ما را موفق کرده است و اگر در کاری موفق نشدیم یعنی پای کار نرفتیم و به تکالیفمان عمل نکردیم. وی با اشاره به برگزاری اردوی راهیان نور دانشجویان دانشگاه امیرکبیر نیز گفت: یکی از نقاطی که انسان می‌تواند در درون خود به تفکر بپردازد شلمچه، طلائیه، فکه و چذابه است. آنجا خون های عزیزترین عزیزان این کشور آنجا ریخته شده و برای همین اثر دارد. آتش در شلمچه وحشتناک بود و آدم فکر می‌‌کرد اگر یک دقیقه بیشتر آنجا بایستد شهید خواهد شد. انتقال نسلی از دهه 60 تا دهه 90 ثابت شد سردار فدوی در ادامه افزود: خیلی‌ها فکر می‌کردند پس از فوت امام (ره)، می‌توانند انقطاع نسلی بین دهه شصت و دهه‌های بعدی پیش بیاورند، اما در دهه 90 ثابت شد نتنها انقطاع نسلی ایجاد نشد، بلکه انتقال نسلی صورت گرفت. جانشین فرمانده کل سپاه خاطرنشان کرد: اگر ما قوی نشده بودیم که امروز موضوع اصلی حرف خبیثان عالم نشده بودیم. از پایان جنگ تحمیلی تا امروز جرات نکردند به ما یک تیر بزنند و از راه‌های دیگر مثل جنگ اقتصادی وارد شدند. چندی پیش توامندی‌های خودمان را در شهرک علم و فناوری در مجاورت دانشگاه صنعتی اصفهان دیدم که بیشمار کارهای عجیب غریب کرده‌اند. ما هر زمانی دست به توانمندسازی زدیم نتیجه خوبش را دیده‌ایم. ما مکلف به انجام تکلیف هستیم، نه نتیجه؛ حمایت ایران از مظلومان ادامه دارد وی در پاسخ به سوال یکی از دانشجویان مبنی بر راهبرد ایران پس از آتش بس در غزه و لبنان گفت: ما به تکالیفمان عمل خواهیم کرد. در غزه یک شیعه هم نیست اما امام حسین در آنجا تجلی کرد و از 16 ماه پیش معرفتشان به امام حسین خیلی بیشتر شد. به قول حضرت امام (ره) ما مکلف به انجام وظیفه هستیم مکلف به نتیجه نیستیم. مسلمان باید از مظلوم دفاع کند و با ظالم بجنگد. ما این کار را کردیم زین پس هم خواهیم کرد. هرکس در دنیای اسلام چه غیر اسلام بخواهد در برابر ظلمی که به او می‌شود بایستد به او کمک خواهیم کرد. وعده صادق 3 به موقع اجرا خواهد شد سردار فدوی همچنین در پاسخ به سوالی در خصوص وعده صادق 3 نیز گفت: به موقعش انجام خواهد شد. ما 46 سال است به میزان قابل قبولی درست عمل کردیم، از این به بعد هم ان شاالله درست عمل خواهیم کرد. مسئولین صهیونیست‌ها خودشان اذعان دارند که حماس پیروز شد و آنها شکست خوردند. انتهای پیام/
3259546,انتقال تیپ ویژه صابرین به دومین مرحله از رزمایش زمینی سپاه,۲۹ بهمن ۱۴۰۳ - ۱۱:۴۲,https://newsmedia.tasnimnews.com/Tasnim/Uploaded/Image/1403/11/29/1403112911414870832180434.jpg,به گزارش خبرنگار دفاعیخبرگزاری تسنیم، مرحله دوم رزمایش پیامبر اعظم نیروی زمینی سپاه طی روزهای آینده در جنوب‌غرب کشور اجرا خواهد شد. . در اولین بخش از این رزمایش عملیات نقل و انتقال هوایی تیپ نیروهای ویژه صابرین در شب و با استفاده هواپیمای ایلوشین76 نیروی هوافضای سپاه اجرا شد.  یگان ویژه صابرین تاکتیک‌های عملیات ویژه متناسب با رزم ناهمتراز را در این رزمایش تمرین خواهد کرد. انتهای پیام/
3259519,موسوی: نخبگان باید جنگ شناختی را فرماندهی کنند,۲۹ بهمن ۱۴۰۳ - ۱۱:۲۶,https://newsmedia.tasnimnews.com/Tasnim/Uploaded/Image/1401/08/17/1401081710320949526393964.jpg,به گزارش حوزه دفاعیخبرگزاری تسنیم، امیر سرلشکر سیدعبدالرحیم موسوی فرمانده‌کل ارتش در نخستین همایش ملی جنگ شناختی که در دافوس ارتش برگزار شد، بیان کرد: جنگ شناختی یکی از موضوعات مهم در جهان است و دانشمندان حوزه جنگ شناختی باید در این حوزه به تبیین بپردازند.  وی افزود: جنگ نرم و جنگ شناختی در نقاطی با یکدیگر همپوشانی دارند و ممکن است در برخی نقاط جنگ نرم ابزار جنگ شناختی باشد. هدف جنگ نرم این است که مخاطب را به اشتباه بیندازد و او را وادار به دریافت و تصمیم اشتباه کند اما در جنگ شناختی هدف این است که مخاطب اصلاً فکر نکند و دستگاه فکری او را از کار بیاندازند. فرمانده‌کل ارتش با بیان اینکه جنگ شناختی می‌خواهد مخاطب اصلاً نتواند تصمیم‌گیری کند، اظهار داشت: در این نوع جنگ، فرد با وجود اینکه دارای چشم بینایی است اما قادر به دیدن نیست. در واقع هدف جنگ شناختی از کار انداختن قدرت فهم و قوه ادراک افراد است. حُسن یا عیب جنگ شناختی این است که تدریجی است و می‌توان برای مقابله با آن تدابیر خاصی در نظر گرفت. موسوی عنوان کرد: کارکرد اصلی جنگ شناختی این است که یک فرد به همه‌چیز شک کند، در بسیاری از سریال‌های تاریخی که در دنیا تولید می‌شود حتی در کشور خودمان هم شاهد جنگ شناختی هستیم. به نحوی که یک طرف با جنگ شناختی افراد طرف مقابل را فریب می‌دهند تا اهداف مورد نظر خود را به پیش ببرند. امروزه با چنین موضوعی مواجهیم. وی خاطرنشان کرد: نخستین راهکار مقابله با جنگ شناختی عمل به جهاد تبیین است؛ باید این کار از طریق توان نخبگان انجام شود چون به همه موضوعات آگاهی داشته و ماهیت و هدف‌شناسی قوی دارند. فرمانده‌کل ارتش با بیان اینکه نخبگان فرماندهان عرصه جنگ شناختی هستند و باید جنگ شناختی را فرماندهی کنند، تاکید کرد: مرحله بعدی، لجاجت و رد واقعیت‌ها است، نقاط برگشتی در افکار افراد و جوامع وجود دارد که می‌توان به آن نقاط برگشت. هنوز هم ناموس، غیرت ملی و خداباوری یک نقطه بازگشت مهم است. موسوی اضافه کرد: ناگزیریم به نقاط پایدار و محکم بازگردیم تا کسی را که در این مرحله از جنگ شناختی تحت تاثیر قرار گرفته را بازگردانیم و بتوانیم جنگ شناختی را خنثی کنیم. یکی از بزرگترین اتفاقات که به دشمنان نشان داد که در جنگ شناختی خود چه میزان موفق بوده‌اند، حماسه بزرگ مردم در 22 بهمن بود. وی افزود: دشمنان در 22 بهمن منتظر اتفاقات مهمی بودند اما همه نقشه‌های آن‌ها نقش بر آب شد چون ملت با حماسه‌آفرینی حضور پیدا کردند. باید بدانیم که درمان جنگ شناختی مداوای شناختی است. باید در این عرصه به حوزه مداوای شناختی وارد شویم که کار پیچیده‌ای است و نه کار ساده. فرمانده‌کل ارتش اظهار داشت: در کشورمان دارایی‌های بسیاری داریم که با استفاده از آن می‌توان به مداوای شناختی پرداخت. انتهای پیام/
3259323,الحاق خودروهای ارتباط تاکتیکی خاتم ۲۷۰ و ۴۵۰ به یگان‌های سپاه,۲۸ بهمن ۱۴۰۳ - ۲۲:۴۲,https://newsmedia.tasnimnews.com/Tasnim/Uploaded/Image/1403/11/28/1403112822421511532178024.jpg,به گزارش گروه دفاعیخبرگزاری تسنیم، نتایج ماه‌ها پژوهش و تلاش عملیاتی متخصصان صنایع مخابرات وزارت دفاع و سپاه با حضور فرمانده کل سپاه رونمایی و به یگان‌های مردم‌پایه سپاه الحاق شد. خاتم‌های 270 و 450 سپاه همه ارتباطات لازم، امن و غیر قابل شنود را برای نیروهای عمل‌کننده مردم‌پایه در میدان نبرد در همه شرایط جغرافیایی و آب و هوا پوشش می‌دهند. انتهای پیام/؛
3258984,سردار فدوی: جنگ حق و باطل تمامی ندارد,۲۸ بهمن ۱۴۰۳ - ۱۲:۳۰,https://newsmedia.tasnimnews.com/Tasnim/Uploaded/Image/1403/08/17/1403081714410756431391204.jpg,به گزارش گروه دفاعیخبرگزاری تسنیم، سردار علی فدوی جانشین فرمانده کل سپاه در همایش «بسیج مردم و منابع ملی در دفاع مقدس» طی سخنانی اظهار داشت: روند انقلاب اسلامی پس از پیروزی به گونه‌ای بود که آمریکایی متوجه شدند معادلات آن‌ها برهم خواهد خورد و به همین دلیل از روز 24 بهمن سال 57 اولین بار توسط عوامل‌شان به پادگانی در مهاباد حمله کردند. وی افزود: مردم ستون و اصلی اساسی در تفکر حضرت امام خمینی (ره) بودند، امام توانست دل‌های مردم را به سوی حق معطوف کند و به همین دلیل، انقلاب اسلامی به پیروزی رسید و بعد از پیروزی انقلاب اسلامی همین روند ادامه پیدا کرد، مردم نقشی اساسی در پیشبرد اهداف انقلاب اسلامی دارند. فدوی با بیان اینکه نقش مردم در انقلاب اسلامی و قانون اساسی ما تبلور پیدا کرده است، گفت: لذا مردم می‌بایست در هر عرصه‌ای پای کار بیایند تا آن کار به سرانجام برسد. پس از پیروزی انقلاب اسلامی و در پی اغتشاشات کردستان، بسیجیان و پاسداران برای حفاظت از امنیت کشور، انقلاب اسلامی و ارزش‌های آن از اصفهان عازم کردستان شدند، این روال ادامه یافت و نقطه اوج حضور مردم را در دفاع مقدس شاهد بودیم. جانشین فرمانده کل سپاه تاکید کرد: دشمن با حمایت از رژیم بعثی عراق، یک جنگ تمام‌عیار و همه‌جانبه را علیه ما آغاز کرد، اما در طول هشت سال دفاع مقدس، مردم بیش از گذشته در میدان حضور یافتند و در دفاع مقدس بود که نقش مردم تجلی پیدا کرد. خیلی از مردم پشتیبانی از جبهه‌ها و حضور در عرصه دفاع مقدس را یک تکلیف شرعی می‌دانستند، چرا که ولی خدا حضرت امام خمینی (ره) فرمان حضور در جبهه‌ها را صادر کرده بودند. فدوی در ادامه اظهار داشت: تعداد مردمی که به‌عنوان رزمنده داوطلب و بسیجی در جنگ شرکت کرده بودند، قابل مقایسه با رزمندگان موظفی نبود، باید قدردان مردم باشیم چرا که کسی که بر اساس تکلیف کاری را انجام می‌دهد، با کسی که به خاطر شغلش آن کار را انجام می‌دهد، تفاوت دارد. وی همچنین گفت: دفاع مقدس دردهه 60 بود، 3 دهه بعد از آن یعنی دهه 90 باز روالی پیدا شد که خیلی سخت‌تر از روال دهه 60 بود چون آن زمان ما در خانه خودمان و در خرمشهر در برابر تهاجم دشمن دفاع می‌کردیم و این بدیهی‌ترین وجه ممکن است که کسی در خانه خود در برابر تهاجم دشمن دفاع کند. وی افزود: اما در دهه 90 جنگ در داخل خانه خودمان نبود و بیش از هزار کیلومتر دورتر از خانه‌مان بود ولی چون همان قاعده برقرار بود همان روال انجام شد یعنی باز نیروهای مردمی و بسیجی‌ها مبنای اساسی تامین نیرو و پشتیبانی بودند. فدوی تصریح کرد: یکی از مطالبی که دائم در دهه 90 با آن مواجه بودیم و هر جا می‌رفتیم بدون استثناء بسیجیان و پاسداران سوال می‌کردند چرا ما را به سوریه نمی‌فرستید؟ این یعنی انتقال نسلی صورت گرفت نه انقطاع نسلی، در حالی که دشمنان خیلی تلاش کردند انقطاع نسلی صورت بگیرد اما دقیقاً عین روالی که در دهه 60 برقرار شد در دهه 90 هم برقرار شد. جانشین فرمانده کل سپاه ادامه داد: جنگ حق و باطل تمامی ندارد. از روز اول بوده و تا روز آخر هم هست. انتهای پیام/
3258895,صفوی:باید راهبرد دولت جدید آمریکا مقابل ایران را تشخیص دهیم,۲۸ بهمن ۱۴۰۳ - ۱۱:۰۲,https://newsmedia.tasnimnews.com/Tasnim/Uploaded/Image/1403/01/24/1403012418153156129797934.jpg,به گزارش حوزه دفاعیخبرگزاری تسنیم، سردار سرلشکر سیدیحیی صفوی دستیار و مشاور عالی فرمانده معظم کل قوا صبح امروز در همایش بسیج مردم و منابع ملی در دفاع مقدس که در دانشگاه جامع امام حسین(ع) برگزار شد، طی سخنانی درخصوص تبیین علت شکست دولت‌ها و ملت‌ها بیان کرد: تمامی دولت‌ها 3 مأموریت تأمین امنیت، رفاه و آسایش ملت و هم‌چنین پیشرفت همه‌جانبه‌ی کشور و ملت‌شان را دارند. جنگ‌ها و تهدیدات داخلی این اهداف و مأموریت‌ها را تحت تاثیر قرار می‌دهد و ملت و دولت 3 راهبرد برای جلوگیری از این موضوع عهده‌دار هستند.  وی افزود: بسیج نیروی انسانی شامل نیروهای مسلح و بسیج مردمی از جمله این راهبردهاست؛ دوران دفاع مقدس حجم تهدیدات دشمن از ظرفیت ارتش و سپاه بالاتر بود و به این علت بود امام راحل فرمان حضور بسیجیان در جنگ را صادر فرمودند که 2 میلیون نفر بسیجی عازم جنگ شدند. صفوی ادامه داد: در جنگ تحمیلی 35 میلیون نفر پشت جنگ حضور داشتند و عمق جبهه‌ها را تشکیل دادند؛ خانم‌ها، آقایان، بازاری‌ها، بیمارستان‌ها، دانشگاه‌ها و سایر اقشار و اصناف پای‌کار بودند و هر یک به ایفای نقش می‌پرداختند. دستیار و مشاور عالی فرمانده معظم کل قوا اظهار داشت: سومین استراتژی مدیریت و رهبری صحنه‌های سیاسی، نظامی، اقتصادی و فرهنگی جنگ است؛ نظام سلطه در جنگ تحمیلی از صدام حمایت می‌کرد و فقط سوریه و لیبی از ما حمایت کردند؛ با این‌حال حضرت امام خمینی (ره) توانست جنگ را به خوبی مدیریت و رهبری کند. امروز دفاع مقدس الگویی برای جبهه مقاومت است و لبنانی‌ها، یمنی‌ها و فلسطینی‌ها این مقاومت را از ما الگوگیری کرده‌اند. سرلشکر صفوی بیان کرد: امروزه نوع جنگ‌ها عوض شده و دشمنان خارجی ما بیشتر از قبل متحد شده‌اند؛ دشمنان خارجی به دنبال تضعیف سیاسی، اقتصادی و فرهنگی انقلاب و ایران هستند و می‌خواهند معادلات منطقه‌ای و جهانی در جهت تضعیف ما باشد. دستیار و مشاور عالی فرمانده معظم کل قوا افزود: باید راهبرد دولت جدید آمریکا برای مقابله با ایران، روسیه و چین و نیز راهبرد جدید ترکیه و رژیم صهیونیستی را تشخیص دهیم و راهبرد ایران را در سه حوزه ملی، منطقه‌ای و جهانی با همکاری متخصصین و دانشجویان تدوین و تبیین کنیم. انتهای پیام/
3258445,پرواز پهپادها از زیر آب/سلاحی هیبریدی برای اهدافی راهبردی,۲۷ بهمن ۱۴۰۳ - ۱۶:۲۹,https://newsmedia.tasnimnews.com/Tasnim/Uploaded/Image/1403/11/24/1403112414213188132146594.jpg,گروه دفاعیخبرگزاری تسنیم-سیدمحمد طاهری:در جریان بازدید فرمانده معظم کل قوا از نمایشگاه دستاوردهای صنعت دفاعی، برای نخستین مرتبه از یک زیردریایی بدون سرنشین که قابلیت پرتاب پهپاد پرسه زن انتحاری با برد 100 کیلومتر را داشت، رونمایی شد.  نقش تعیین‌کننده زیرسطحی‌ها در نبردهای دریایی و قابلیت‌های بالای آن در مخفی ماندن از دید دشمن، آنها را تبدیل به یک سلاح استراتژیک کرده که حتی در اختیار داشتن تعداد اندکی از آن می‌تواند در زمان صلح، نقش بازدارندگی و در زمان جنگ، برتری‌های رزمی مؤثری به‌دنبال داشته باشد. زیردریایی به‌سبب قابلیت‌های ویژه خود که مهمترین آنها اختفا از دید دشمن است، اثر بسیار زیادی در تغییر توازن قوا دارد. اجرای راهبرد ممانعت از دسترسی کشورهای متخاصم به دریا، با زیردریایی بسیار راحت‌تر از یگان‌های شناوری و هوایی ممکن می‌شود. از ویژگی‌های اقلیم خلیج فارس، عمق بسیار کم و متوسط حدود 50متری آن است که لزوم استفاده از زیردریایی‌های کوچک را لازم می‌سازد، به‌علاوه با توجه به اهمیت قابلیت مستقر شدن زیردریایی در بستر دریا یا به‌اصطلاح کف‌نشینی باز هم زیردریایی‌هایی با ابعاد کوچک مناسب‌تر هستند. زیردریایی‌ها با قابلیت کف‌نشینی در عمق آبهای خلیج فارس و منطقه تنگه هرمز علاوه بر قابلیت شناسایی و رصد دقیق شناورهای بیگانه، کمین‌های خطرناک و مرگباری نیز برای هر شناور متجاوزی خواهند بود در حالی که زیردریایی‌های استقراریافته در بستر دریا از دید سونارها و کشف و رهگیری توسط دشمن پنهان می‌مانند. در واقع یکی از مهمترین عملیات‎های قابل اجرا توسط زیرسطحی‎ها برای رساندن خود به بیشترین حد اختفا، قرارگیری در بستر دریا است. در صورتی که عمق آب از بیشترین عمق قابل دسترس توسط آن زیردریایی کمتر باشد، با اتکای به سامانه‎های کنترلی مناسب، اطلاع از وضعیت فیزیکی بستر دریا و مهارت خدمه، زیرسطحی می‎تواند با اجرای عملیات کف‎نشینی به یک جسم ساکن تبدیل شود. با این اتفاق، سامانه‎های شناسایی مختلف مانند سونار به‌دلیل ساکن بودن جسم در بستر دریا، قابلیت تشخیص آن را از دست می‎دهند، به این ترتیب زیردریایی مخفی‌شده می‎تواند با سامانه‎های شناسایی پسیو یا غیرفعال خود به‌صورتی خاموش و بدون انتشار، به رصد تحرکات دشمن بپردازد و در صورت نیاز به وارد عمل شدن، با سلاح‎هایی مانند اژدر و موشک‌های قابل شلیک از محفظه اژدر اقدام به درگیر شدن با دشمن کند. سابقه استفاده از زیردریایی‌های هدایت پذیر از دور یا زهپادها به نیروی دریایی سپاه باز می‌گردد. اولین مرتبه در سال 1400 نیروی دریایی سپاه تعداد قابل توجهی از زهپادهای هوشمند را تحویل گرفت. زیردریایی هوشمند نیروی دریایی سپاه این زیر سطحی انتحاری دارای سرجنگی 500 کیلوگرمی و مداومت پرسه زنی بسیار مناسب است و با استفاده سامانه ناوبری ترکیبی GPS و INS هدایت می‌شود. این زهپاد با استفاده از اطلاعاتی که در حافظه آن ذخیره می‌شود به هدف یابی می‌پردازد و با سرجنگی قدرتمند خود سلاحی کارآمد برای حمله به اهداف راهبردی دشمن در محیط خلیج فارس و تنگه هرمز است. حال با توجه به تصاویر منتشره، پهپاد انتحاری زیردریایی پرتاب که اخیرا از آن رونمایی شد، نیز سلاحی ترکیبی با استفاه از قابلیت‌های زیردریایی‌های کوچک و هوشمند است که سلاحی کارآمد برای اجرای عملیات‌های ویژه است. پهپاد پرسه زن بکارگیری شده در این سلاح جدید مشابه طرح پهپادهای رضوان نیروی زمینی سپاه بود و از بالک‌های جمع شونده به صورت ضربدری استفاده می‌کند. آنطور که در تصاویر نشان داده شده است زیردریایی حامل این پهپاد برای پرتاب آن دماغه خود را از سطح آبی بیرون آورده و پس از جدا شدن کلاهک زیردریایی، پهپاد با استفاده از یک بوستر تقویت کننده از محفظه زیردریایی به بیرون پرتاب می‌شود. پهپاد رضوان نیروی زمینی سپاه معمولا در این نوع از پهپادها از موتورهای الکتریکی به عنوان پیشران اصلی استفاده می‌شود و شیوه هدایت آن نیز به صورت اپتیکی است و با کاربر با استفاده از تصاویر دوربین سر پهپاد که به صورت برخط ارسال می‌شود این پهپاد را به سمت هدف هدایت می‌کند. البته می‌توان با ذخیره تصاویر هدف در حافظه پهپاد آن را به صورت خودکار و بدون دخالت کاربرد به سمت هدف هدایت کرد. در صورتیکه انواع شناورهای سطحی و زیر سطحی قادر به حمل این سلاح ترکیبی جدید باشند می‌توانند بدون نزدیک شدن به دشمن این سلاح را در آب رها کرده و بدون اینکه دشمن از حضور آنها مطلع شود با دشمن درگیر شده و اهداف راهبردی آن را مورد اصابت قرار دهند. . به این صورت پهپاد زیردریایی پرتاب جدید را می‌توان سلاحی در راستای راهبرد رزم نزدیک نیروی دریایی سپاه دسته بندی کرده و ندسا را اولین مشتری آن دانست. در صورت تحقق این موضوع توان قابل توجهی در حوزه رزم دریایی بخصوص برای اجرای عملیات‌های ویژه در اختیار نیروی دریایی سپاه قرار خواهد گرفت. استفاده از پهپادهای زیردریایی پرتاب در کنار موشک‌های کروز زیردریایی پرتاب،‌ اژدرها و زهپادهای هوشمند قدرت زیرسطحی نیروهای مسلح بخصوص نیروی دریایی سپاه را که از سال 1386 به صورت مستقیم مسئولیت حفظ امنیت خلیج فارس را برعهده دارد به صورت فزاینده‌ای افزایش خواهد داد. انتهای پیام/
3257316,نیروی هوایی در وعده صادق ثابت کرد به هیچ وجه پاپس نخواهدکشید,۲۵ بهمن ۱۴۰۳ - ۱۰:۳۱,https://newsmedia.tasnimnews.com/Tasnim/Uploaded/Image/1402/05/01/1402050111485629928007694.jpg,به گزارش خبرنگار دفاعیخبرگزاری تسنیم، امیر واحدی فرمانده نیروی هوایی ارتش در حاشیه مراسم اعطای نشان فداکاری به خانواده شهدای نهاجا در جمع خبرنگاران گفت:  امروز در برهه بسیار حساسی از وضعیت جهان قرار داریم و رهبر معظم انقلاب در روز نیروی هوایی با فرمایشات بسیار ارزشمند مسیر روشنی را پیش روی ما قرار دادند و فرمایشات حضرت آقا نصب‌العین ما قرار می‌گیرد. وی افزود: نیروی هوایی ارتش امروز با اقتدارتر و متکی به صنعت داخلی روی پای خود ایستاده و من به همه همکارانم و خلبانان شجاع افتخار می‌کنم که در وعده صادق ثابت کردند که به هیچ وجه پا پس نخواهند کشید و اقدامات خوبی در خصوص تجهیزات و بهینه‌سازی و به روزرسانی تجهیزات ما انجام شده است. فرمانده نهاجا تاکید کرد: ما آمادگی صد در صد داریم و آماده فرمان فرمانده معظم کل قوا هستیم. دکترین ما دکترین دفاعی است ولی در مقابل هر حمله‌ای با قدرت می‌ایستیم. واحدی تصریح کرد: مردم شریف بدانند که سربازان ولایت در نیروی هوایی ارتش جمهوری اسلامی ایران با قدرت و اقتدار پشت مردم، نظام و ولایت ایستاده‌اند و اجازه هیچ دست درازی را نداده و تا آخرین قطره خون خود از کشور عزیزشان دفاع خواهند کرد. انتهای پیام/
3257311,ویترین تسنیم شماره ۸۴۸,۲۵ بهمن ۱۴۰۳ - ۱۰:۳۰,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,هر روز بخشی از مهم‌تریناخبارو گزارش‌های تسنیم را در ویترین تسنیم ببینید: 1- امام خامنه‌ای: 22 بهمن امسال یک قیام مردمی و حرکت بزرگ ملی بود 2- 22 بهمن؛ وفاق جمهور و رئیس‌جمهور بر سر شرافت و عقلانیت 3- حدید 110؛ جدیدترین پهپاد انتحاری/ شلیک پهپاد از زیردریایی 4- داستان سیدحسن نصرالله-5| اتحاد مصر و سوریه 5- پادکست| تأثیر بازگشت ترامپ بر روابط ایران و عربستان  انتهای پیام/
3257299,فرمانده کل ارتش هفته سربازان گمنام را تبریک گفت,۲۵ بهمن ۱۴۰۳ - ۱۰:۱۹,https://newsmedia.tasnimnews.com/Tasnim/Uploaded/Image/1403/11/05/1403110511092799231971714.jpg,به گزارش گروه دفاعیخبرگزاری تسنیم، فرمانده کل ارتش جمهوری اسلامی ایران  با صدور پیام‌های جداگانه، فرارسیدن سالروز میلاد مسعود حضرت مهدی موعود، عجل الله تعالی فرجه الشریف و هفته سربازان گمنام را به وزیر اطلاعات، رئیس دفتر عمومی حفاظت اطلاعات فرماندهی کل قوا، رئیس سازمان اطلاعات سپاه پاسداران و روسای سازمان‌های حفاظت اطلاعات نیروهای مسلح تبریک گفت. متن پیام به این شرح است: بسم الله الرحمن الرحیمنام گذاری فرخنده میلاد قطب عالم امکان، حضرت بقیه الله الاعظم ارواحنا فداه به عنوان روز سربازان گمنامِ امام زمان عجل الله تعالی فرجه الشریف، موید ارج و منزلت آحاد عزیزانی است که در جایگاه والای مجاهدان راه خدا ماوا گزیده اند. رزمندگانی که با تلاش‌های خاموش و موثر خود در برابر اقدامات و دسیسه‌های سرویس‌های متعدد جاسوسی و جنگ پیچیده اطلاعاتی دشمنان، زمینه توفیق و تعالی ایران سربلند اسلامی را فراهم آورده و در راه تامین امنیت مردم و اقتدار ایران، از ایثار جان نیز دریغ نکردند. با یاد شهیدان گرانقدر اطلاعات و تبریک این روز خجسته به سربازان گمنام حضرت مهدی موعود علیه السلام، پاداش بزرگ الهی را برای فرزندان مخلص و بی ادعای نظام مقدس جمهوری اسلامی ایران و فدائیان امنیت مردم شریف کشورمان تحت رهبری حکیمانه امام خامنه‌ای عزیز(مد ظله العالی)، مسئلت می‌نمایم. انتهای پیام/
3257262,باقری: جامعه اطلاعاتی امنیت پایدار در کشور را رقم زده است,۲۵ بهمن ۱۴۰۳ - ۰۹:۱۸,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,"به گزارش گروه دفاعیخبرگزاری تسنیم، سردار سرلشکر محمد باقری رئیس ستادکل نیروهای مسلح، به مناسبت نیمه شعبان فرا رسیدن روز سربازان گمنام امام زمان(عج) را به جامعه اطلاعاتی تبریک گفت. پیام سردار باقری خطاب به وزیر اطلاعات به شرح ذیل است: برادر ارجمند جناب حجت الاسلام و المسلمین سید اسماعیل خطیبوزیر محترم اطلاعات جمهوری اسلامی ایران فرارسیدن زادروز باسعادت حضرت بقیه‌الله‌الاعظم(ارواحنا فداه) و هفته‌ی پاسداشت مجاهدت‌های خاموش سربازان گمنام آن حضرت برای حفظ ثبات، امنیت و آرامش کشور را به جناب‌عالی، مدیران و کارکنان خدوم، شجاع و فداکار وزارت اطلاعات تبریک و تهنیت عرض می‌نمایم. قدرت بازدارندگی ایران عزیز که حاصل جمع اقتدار نیروهای مسلح و نهادهای اطلاعاتی و امنیتی کشور است، بیانگر عظمت و نقش مؤثر و راهبردی وزارت اطلاعات و سایر ارکان و اجزای جامعه اطلاعاتی در این صحنه است که امروز امنیت پایدار و اطمینان بخش این سرزمین را، با وجود توطئه‌های شیطانی و پیچیده‌ی دشمنان رقم زده است. این درخشش افتخارآمیز که با الطاف الهی تحت هدایت‌های رهبر عظیم‌الشأن انقلاب اسلامی، پشتوانه‌ی اعتماد و سرمایه عظیم اجتماعی و سیاست‌ها و راهبردهای خردمندانه و هوشمندانه و همچنین مدیریت مدبرانه در بکارگیری ظرفیت‌ها و توانمندی‌های بومی و بهره‌گیری از دانش و فناوری‌های روز می‌باشد را ارج می‌نهیم. امیدواریم در پرتو وحدت و انسجام ملی و هماهنگی، هم‌افزایی و یکپارچگی جامعه اطلاعاتی کشور در آن مجموعه انقلابی که در نگاه امام امت و رهبر حکیم و دانای انقلاب ""چشم بینا و بیدار نظام"" است، هر روز شاهد موفقیت‌ها و دستاوردهای بزرگ برای تحکیم امنیت خلل‌ناپذیر ایران اسلامی باشیم. دوام توفیق و سربلندی سربازان و پاسداران گمنام امام زمان(علیه السلام) در انجام مأموریتهای خطیر محوله، با عنایات حضرت بقیه الله الاعظم(عجل الله تعالی فرجه الشریف) و تبعیت از رهنمودهای حکیمانه مقام معظم رهبری و فرمانده کل قوا حضرت امام خامنه‌ای(مدظله‌العالی) را از درگاه خداوند قادر متعال طلب می کنم. رییس ستاد کل نیروهای مسلحسرلشکر پاسدار محمد باقریبهمن ماه 1403 انتهای پیام/"
3256930,حدید ۱۱۰؛ جدیدترین پهپاد انتحاری/ شلیک پهپاد از زیردریایی,۲۴ بهمن ۱۴۰۳ - ۱۵:۱۷,https://newsmedia.tasnimnews.com/Tasnim/Uploaded/Image/1403/11/24/1403112415140429532147464.jpg,به گزارش خبرنگار دفاعیخبرگزاری تسنیم، در جریان بازدید حضرت آیت‌الله خامنه‌ای فرمانده معظم کل قوا از نمایشگاه دستاوردهای‌ صنعت دفاعی کشور با نام «اقتدار 1403» که شامل آخرین دستاوردها و توانمندی‌های صنعت دفاعی کشور در حوزه‌های پدافند هوایی، موشک‌های بالستیک و کروز، مهمات هوشمند، فضایی، پهپاد و هوایی، شناورهای دریایی و انرژی بود، پهپادهای جدیدی به نمایش درآمد. پهپاد «حدید 110» یکی از جدیدترین دستاوردهای وزارت دفاع بود که در این نمایشگاه رونمایی شد. حدید پهپادی مثلثی شکل است که با موتور جت مأموریت عملیات‌های انتحاری را بر عهده دارد. . جزئیات بیشتری از این پهپاد ارائه نشده است. همچنین در این نمایشگاه، تصاویری از شلیک پهپاد انتحاری از زیردریایی بدون سرنشین منتشر شد. این برای اولین بار است که تصاویر شلیک پهپاد انتحاری از زیردریایی نمایش داده شده است. . انتهای پیام/؛
3256809,بازدید رهبر انقلاب از نمایشگاه دستاوردهای صنعت دفاعی کشور,۲۴ بهمن ۱۴۰۳ - ۱۲:۴۹,https://newsmedia.tasnimnews.com/Tasnim/Uploaded/Image/1403/11/24/140311241256382532145574.jpg,به گزارش گروه دفاعیخبرگزاری تسنیم، حضرت آیت‌الله خامنه‌ای فرمانده‌کل قوا صبح امروز، چهارشنبه، به‌مدت یک ساعت از نمایشگاه اقتدار 1403 که شامل آخرین دستاوردها و توانمندی‌های دانشمندان و متخصصان صنعت دفاعی کشور بود، بازدید کردند.  در این نمایشگاه تجهیزات پیشرفته و فناوری‌های جدید به‌کاررفته در آنها، در حوزه‌های پدافند هوایی، موشک‌های بالستیک و کروز، مهمات هوشمند، فضایی، پهپاد و هوایی، شناورهای دریایی و انرژی به نمایش گذاشته شده بود. در این نمایشگاه متخصصان صنعت دفاعی توضیحات لازم را در حوزه‌های مختلف بیان کردند.  انتهای پیام/+
3256712,سلامی: قدردان سربازان گمنام در جنگ اطلاعاتی با استکبار هستیم,۲۴ بهمن ۱۴۰۳ - ۱۱:۱۳,https://newsmedia.tasnimnews.com/Tasnim/Uploaded/Image/1403/03/21/1403032109500120830261934.jpg,"به گزارش گروه دفاعیخبرگزاری تسنیم، سردار سرلشکر حسین سلامی فرمانده‌کل سپاه پاسداران انقلاب اسلامی با صدور پیامی، فرا رسیدن نیمه شعبان و روز سربازان گمنام امام زمان(عج) را به جامعه اطلاعاتی تبریک گفت. متن این پیام به‌شرح زیر است: بسم اللّه الرّحمن الرّحیم برادر ارجمند جناب حجت الاسلام والمسلمین سید اسماعیل خطیب وزیر محترم اطلاعات جمهوری اسلامی ایران سلام علیکم؛ فرارسیدن نیمه شعبان، خجسته میلاد حضرت مهدی(ع) و ""روز سربازان گمنام امام زمان(عج)"" را به جناب‌عالی، مدیران و آحاد کارکنان و مجاهدان شجاع، مقتدر و بی‌ادعای حوزه دفاع از امنیت و آرامش میهن اسلامی در وزارت اطلاعات تبریک و تهنیت عرض می‌نمایم. خاضعانه خدای بزرگ را شاکریم که به‌برکت مجاهدت‌های خاموش نیروهای مؤمن، متعهد، متخصص، دلسوز و انقلابی ""وزارت اطلاعات"" و هماهنگی و هم‌افزایی دیگر ارکان ""جامعه اطلاعاتی کشور"" در میدان‌های خطیر و حساس صیانت از امنیت و آسایش میهن اسلامی، نقشه‌ها و توطئه‌های پیچیده سرویس‌های اطلاعاتی و جاسوسی دشمن، ابتر و شکست و استیصال آنان را رقم زده است. به یکایک سربازان گمنام امام زمان(عج) که در زمره مردمی‌ترین و مخلص‌ترین مجاهدان فی سبیل الله در خیمه ولایت و حرم جمهوری اسلامی ایران در دو مجموعه وزارت اطلاعات و سازمان اطلاعات سپاه پاسداران انقلاب اسلامی متحد، هم‌افزا و سرافراز می‌درخشند، درود می‌فرستیم و خود را قدردان صلابت، قاطعیت، هوشمندی، هوشیاری و حماسه‌آفرینی‌های آنان در جنگ اطلاعاتی امروز با دنیای استکبار و جواسیس آن می‌دانیم. دوام توفیق آن برادر گران‌قدر و آحاد افتخارآفرینان بی‌ادعای جامعه اطلاعاتی کشور به‌ویژه مجموعه خدوم وزارت اطلاعات تحت عنایات حضرت ولی‌عصر(عج) و تبعیت از منویات و رهنمودهای حکیمانه نایب‌برحقش، رهبر عظیم‌الشأن انقلاب اسلامی حضرت امام خامنه‌ای (مدّ ظلّه العالی) را از درگاه خداوند قادر متعال طلب می‌کنم. سرلشکر پاسدار حسین سلامی فرمانده‌کل سپاه پاسداران انقلاب اسلامی انتهای پیام/؛+"
3256575,دیدار رئیس نیروهای مسلح عمان با فرمانده ارتش و وزیر دفاع,۲۴ بهمن ۱۴۰۳ - ۰۸:۵۱,https://newsmedia.tasnimnews.com/Tasnim/Uploaded/Image/1403/11/24/1403112408505181632143624.jpeg,به گزارش گروه دفاعیخبرگزاری تسنیم، دریاسالار عبدالله بن خمیس الرئیسی رئیس ستاد نیروهای مسلح سلطنت عمان با حضور در ستاد فرماندهی ارتش جمهوری اسلامی ایران، با امیر سرلشکر عبدالرحیم موسوی فرمانده کل ارتش دیدار و گفتگو کرد.  این دیدار در راستای توسعه مناسبات دفاعی و نظامی دو کشور در سطح منطقه صورت گرفت. رئیس ستاد نیروهای مسلح سلطنت عمان همچنین شب گذشته با امیر خلبان نصیرزاده وزیر دفاع و پشتیبانی نیروهای مسلح، دیدار و گفت‌وگو کرد. در این دیدار، دو طرف بر روابط تاریخی و اجتماعی ایران و عمان تأکید کرده و به علقه‌های فرهنگی، اجتماعی و پیوندهای دوستی دیرینه میان دو کشور اشاره کردند. همچنین، بر اراده سیاسی مشترک برای توسعه مناسبات در ابعاد مختلف تأکید شد. وزیر دفاع ایران و رئیس ستاد کل نیروهای مسلح عمان، روابط دو کشور را همواره مبتنی بر احترام و اعتماد متقابل دانستند و در خصوص موضوعات مورد علاقه منطقه‌ای و بین‌المللی رایزنی و مذاکره کردند. در این نشست، راهکارهای توسعه همکاری‌های دفاعی دوجانبه نیز مورد بحث و بررسی قرار گرفت. انتهای پیام/
3256150,رؤسای ستادکل ایران و عمان طرح اخراج فلسطینیان را محکوم کردند,۲۳ بهمن ۱۴۰۳ - ۱۲:۵۹,https://newsmedia.tasnimnews.com/Tasnim/Uploaded/Image/1403/11/23/1403112312581666932139444.jpg,به گزارش گروه دفاعیخبرگزاری تسنیم، دریاسالار عبدالله بن خمیس الرئیسی رئیس ستاد نیروهای مسلح سلطنت عمان صبح امروز، سه‌شنبه، با حضور در محل ستادکل نیروهای مسلح با سردار سرلشکر محمد باقری رئیس ستادکل نیروهای مسلح جمهوری اسلامی ایران دیدار کرد. سرلشکر باقری در ابتدای این دیدار ضمن ابراز خیرمقدم به هیئت عمانی و قدردانی از مهمان‌نوازی در سفر خود به مسقط پایتخت عمان اظهار کرد: خوشبختانه روابط بین دو کشور، دوستانه، تاریخی و ماندگار است و رهبران دو کشور این سیاست را همواره دنبال می‌کنند. وی افزود: روابط ما با سلطنت عمان مستحکم و پایدار است، اما با توجه به تحولات اخیر در منطقه باید بیش از گذشته گسترش یابد. خوشبختانه آنچه حائز توجه است، ثبات، استمرار و توسعه روزافزون روابط نیروهای مسلح دو کشور است. رئیس ستادکل نیروهای مسلح ضمن دعوت از عمان برای حضور در رزمایش کمربند امنیت دریایی با حضور ناظر و شناور تأکید کرد: توسعه امنیت دریانوردی در تنگه هرمز و دریای عمان برای مقابله با قاچاق و امنیت دریایی ضرورت دارد. وی ادامه داد: ظرفیت‌های بسیاری برای تعامل‌ میان نیروهای مسلح دو کشور در ابعاد مختلف آموزشی، نظامی و فرهنگی وجود دارد، از جمله آنها استفاده از این ظرفیت برای آموزش‌های مقابله با تروریست می‌باشد. سرلشکر باقری در ادامه این دیدار، از عمان برای همکاری‌های سیاسی با ایران تشکر کرد. رئیس ستادکل نیروهای مسلح خاطرنشان کرد: با توجه به خوی وحشی‌گری و توسعه‌طلبی رژیم صهیونیستی که همواره به‌دنبال توسعه سرزمینی است؛ تنها راه مقابله با این رژیم اشغالگر و تروریست، اتحاد و همدلی کشورهای منطقه است. در بخش دیگری از این دیدار، طرفین ضمن بررسی اوضاع منطقه به‌خصوص نسل‌کشی مردم مظلوم فلسطین در غزه، طرح شوم کوچاندن و اخراج فلسطینیان از سرزمین مادری آن‌ها را به‌شدت محکوم کردند. دریاسالار عبدالله بن خمیس الرئیسی رئیس ستادکل نیروهای مسلح سلطنت عمان در این دیدار با بیان اینکه روابط دو کشور از دیرباز بر حسن اعتماد متقابل بنا شده است، گفت: عمان همواره بر توسعه روابط دو کشور در تمامی سطوح تأکید دارد. وی اضافه کرد: همواره تعامل و همکاری‌ مناسبی بین نیروهای نظامی و امنیتی دو کشور برقرار است. دریاسالار عبدالله بن خمیس الرئیسی ضمن اشاره به تعاملات نیروهای مسلح عمان و ایران تصریح کرد: هماهنگی‌های خوبی برای گسترش تعامل طرفین در حوزه‌های رزمایش‌های دریایی، آموزشی، نظامی، فنی و صنعتی و پلیس امنیت دریایی شکل گرفته است. وی ادامه داد: با توجه به تحولات اخیر منطقه، ما همه تلاش خودمان را برای خردگرایی در منطقه به‌کار خواهیم گرفت، چرا که ملت‌های منطقه صاحبان این منطقه هستند، البته متأسفانه برخی کشورهای فرامنطقه‌ای درصدد اختلال در همگرایی هستند. انتهای پیام/+
3255996,فخری: اطلاعات جغرافیایی زیرساخت توسعه کشور است,۲۳ بهمن ۱۴۰۳ - ۱۰:۵۵,https://newsmedia.tasnimnews.com/Tasnim/Uploaded/Image/1403/11/23/1403112310450191632138044.jpg,به گزارش خبرنگار دفاعیخبرگزاری تسنیم، امیر مجید فخری رئیس سازمان جغرافیایی وزارت دفاع صبح امروز در مراسم افتتاح چهارمین نمایشگاه بین المللی ایران ژئو گفت: گزارش مجمع جهانی اقتصاد در داووس 2024 با عنوان مخاطرات ده سال آینده جهان و گزارش مرکز تحقیقات و مطالعات آینده جهان و بسیاری دیگر از مطالعات بر این موضوع اشتراک نظر دارند که تغییر اقلیم، بحران منابع آب، آلودگی محیط زیست هوا، زمین، اقیانوسها کاهش منابع طبیعی، مهاجرت، رقابت‌های ژئوپلتیک، امنیت غذایی، خشکسالی، از بین رفتن پوشش گیاهی مهمترین چالشهای بشر امروز و در آینده است. وی ادامه داد: البته ناامنی سایبری فضای مجازی و هوش مصنوعی هم بعنوان چالش معرفی شده‌اند. با این وصف حداقل 70٪ چالشها به جغرافیا ارتباط دارند و حتما راه حل جغرافیایی دارند و دستیابی به این راه حل ها نیازمند دستیابی به داده‌های دقیق، مستمر و قابل اطمینان مکانی و تسلط به فناوری‌های روز نقشه برداری، فتوگرامتری سنجش از دور، تعیین موقعیت و ناوبری، ژئوفیزیک، زمین شناسی، هواشناسی، اقیانوس شناسی، سامانه‌های اطلاعات جغرافیایی است. امیر فخری اظهار داشت: از نظر تحلیل جهانی اندازه بازار صنعت اطلاعات جغرافیایی 681 میلیارد دلار در سال 2025 تخمین زده شده که نرخ رشد این صنعت 16 درصد و در سال 2030 به  1440 میلیارد دلار می‌رسد. رئیس سازمان جغرافیایی وزارت دفاع اظهار داشت: نقشه و اطلاعات مکانی به عنوان زیرساخت توسعه پایدار و اشراف اطلاعاتی در همه کشورها مورد توجه قرار دارد و سرمایه گذاری قابل توجهی در سالهای اخیر در این حوزه صورت پذیرفته است که از جمله می‌توان به منظومه‌های ماهوارهای سنجش از دور و موقعیت یابی و طیف متنوعی در سنجنده‌ها و تجهیزات داده برداری اشاره کرد. وی افزود: رشد بازار فناوری اطلاعات جغرافیایی حاصل تلفیق فناوری‌های مکانی با اینترنت اشیا، هوش مصنوعی، فناوری‌های ارتباطی، پردازش ابری تحلیل داده‌های بزرگ است. امیر فخری ادامه داد: بر همین اساس نمایشگاه ایران ژئو با بهره‌گیری از تجارب جهانی و با هدف آشنایی دستگاه‌های دولتی با آخرین فناوری‌ها و علوم اطلاعات مکانی، معرفی توانمندی‌ها و محصولات فناورانه شرکتهای دانش بنیان، ارائه توانمندی‌ها و ظرفیتهای سازمانهای متولی اطلاعات مکانی برقراری ارتباط مستقیم با مشتریان و شناخت نیازهای آنها برگزار می‌شود. وی در ادامه با بیان اینکه این نمایشگاه از امروز سه‌شنبه 23 تا 26 بهمن ماه 1403 برگزار می‌شود، عنوان کرد: این نمایشگاه بدون تردید بزرگترین گردهمایی زیست بوم صنعت اطلاعات جغرافیایی غرب آسیاست و سازمانهای تولید کننده اطلاعات مکانی، دستگاههای بهره بردار، دانشگاه‌های جامعه مهندسین نقشه بردار، شرکتهای خصوصی دانش بنیانها و استارتاپهای فعال به تبادل ایده دستاوردها و ظرفیتهای خود می‌پردازند.چهارمین نمایشگاه ایران ژئو با شعار اطلاعات جغرافیایی مبنای حکمرانی حکیمانه برگزار می شود. وی تصریح کرد: امیدواریم با برگزاری این نمایشگاه بتوانیم شاهد شکوفایی بیش از پیش صنعت اطلاعات جغرافیایی و دستیابی راه حلهای حکیمانه برای مقابله با چالشهای کشور باشیم. انتهای پیام/
3255914,رئیس ستاد نیروهای مسلح سلطنت عمان با سرلشکر باقری دیدار کرد,۲۳ بهمن ۱۴۰۳ - ۰۹:۴۰,https://newsmedia.tasnimnews.com/Tasnim/Uploaded/Image/1403/11/23/1403112310004486332137364.jpg,به گزارش گروه دفاعیخبرگزاری تسنیم، دریاسالار عبدالله بن خمیس الرئیسی رئیس ستاد نیروهای مسلح سلطنت عمان صبح امروز با حضور در محل ستادکل نیروهای مسلح با سردار سرلشکر محمد باقری رئیس ستاد کل نیروهای مسلح  دیدار کرد. این دیدار در راستای توسعه مناسبات دفاعی و نظامی دو کشور در سطح منطقه صورت گرفت. رئیس ستاد نیروهای مسلح سلطنت عمان که به دعوت رسمی سرلشکر باقری رییس ستاد کل نیروهای مسلح دوشنبه عصر وارد تهران شد، طی روزهای آینده ضمن بازدید از نمایشگاه توانمندی‌های نیروهای مسلح ایران با فرماندهان نیروهای مسلح کشور نیز دیدار می‌کند. انتهای پیام/
3255597,فرماندهان نیروی دریایی ایران و پاکستان دیدار کردند,۲۲ بهمن ۱۴۰۳ - ۱۴:۳۸,https://newsmedia.tasnimnews.com/Tasnim/Uploaded/Image/1403/11/22/1403112214380331132127524.jpg,به گزارش گروه دفاعیخبرگزاری تسنیم، امیر دریادار شهرام ایرانی فرمانده نیروی دریایی ارتش در ادامه بازدید خود از شهر بندری کراچی و در حاشیه رزمایش چندملیتی امان-25 با دریابُد نوید اشرف فرمانده نیروی دریایی پاکستان دیدار کرد. وی با قدردانی از میزبانی دولت و نیروی دریایی پاکستان و تمجید از روند برگزاری رزمایش بین المللی امان افزود: نیروی دریایی ارتش جمهوری اسلامی ایران در راستای اهمیت روابط نزدیک با پاکستان، یکی از مهم‌ترین ناوشکن‌های خود «جماران» را به این رزمایش اعزام کرد. وی با یادآوری بازدید اخیر ناوگروه پاکستان از بندرعباس و لزوم افزایش مراودات دو نیروی دریایی در حوزه‌های مختلف گفت: تحولات جهانی و منطقه‌ای ایجاب می‌کند که کشور‌های منطقه به ویژه ایران و پاکستان برای مقابله با تهدیدات مشترک، همکاری‌های فی مابین را تقویت و از ظرفیت‌های یکدیگر بهره‌گیری کنند. فرمانده نیروی دریایی پاکستان با تمجید از حضور عملیاتی نداجا در رزمایش امان-25 افزود: پاکستان به روابط خود با ایران اهمیت زیادی قائل است و ما به دنبال افزایش همکاری‌ها با دوستان خود در نیروی دریایی ارتش ایران هستیم. فرماندهان نیروی دریایی ارتش جمهوری اسلامی ایران و پاکستان در این دیدار آخرین تحولات منطقه‌ای و بین المللی و همچنین تعاملات و مناسبات پیش روی دو نیروی دریایی را نیز مورد بحث و بررسی قرار دادند. انتهای پیام/
3255592,آغاز نهمین رزمایش بین‌المللی دریایی «امان ۲۵» در پاکستان,۲۲ بهمن ۱۴۰۳ - ۱۴:۳۵,https://newsmedia.tasnimnews.com/Tasnim/Uploaded/Image/1403/11/22/1403112214335616932127474.jpeg,"به گزارش گروه دفاعیخبرگزاری تسنیم، نهمین رزمایش بین‌المللی دریایی پاکستان تحت عنوان «امان 25» با حضور ناوگروه‌ها، هواپیما‌ها و نیرو‌های دریایی ویژه و با مشارکت بیش از 60 کشور در آب‌های کراچی پاکستان آغاز شد. این رزمایش هر دو سال یک بار به میزبانی نیروی دریایی پاکستان با هدف تقویت همکاری‌های بین‌المللی، ارتقای امنیت دریایی و افزایش هماهنگی میان نیرو‌های دریایی منطقه‌ای و فرامنطقه‌ای برگزار می‌شود. فرمانده نیروی دریایی ارتش جمهوری اسلامی ایران در این رزمایش حضور دارد و همچنین برای اولین بار نیروی دریایی ایران با شناور تمام ایرانی جماران در این رزمایش حضور پیدا کرده است. «دریاسالار نوید اشرف» فرمانده نیروی دریایی پاکستان در پیام خود به شرکت‌کنندگان در مراسم افتتاحیه این رزمایش چند ملیتی بر تقویت همکاری‌های دریایی در منطقه و جهان به منظور ایجاد یک محیط دریایی امن و پایدار تأکید کرد. وی با اشاره به نقش نیروی دریایی پاکستان در امنیت دریایی منطقه گفت: این کشور متعهد به همکاری بین‌المللی برای مقابله با تهدیدات مشترک در دریا است. در کنار این رزمایش نیروی دریایی پاکستان برای نخستین بار «گفت‌وگوی دریایی امن» را نیز میزبانی می‌کند که در آن فرماندهان نیروی دریایی و مقامات ارشد کشور‌های شرکت‌کننده درباره چالش‌های امنیت دریایی و راهکار‌های نوین برای تقویت صلح و ثبات در دریا بحث و تبادل‌نظر خواهند کرد. رزمایش امسال با شعار ""در کنار هم برای صلح"" تا 11 فوریه (23 بهمن) در کراچی ادامه خواهد داشت و هیات نظامی ایران نیز در حاشیه این رزمایش در کنفرانس بین المللی گفت‌و‌گو‌های امن با محوریت همکاری دریانوردی حضور خواهد داشت. انتهای پیام/"
3255435,طائب: به گفته ایلان ماسک اقتصاد آمریکا در حال ورشکستگی است,۲۲ بهمن ۱۴۰۳ - ۱۲:۴۱,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,حجت الاسلام حسین طائب مشاور فرمانده کل سپاه در حاشیه راهپیمایی 22 بهمن در گفتگو با خبرنگار دفاعیخبرگزاری تسنیم، عنوان کرد: ملت ما با بیداری که توسط امام خمینی(ره) انجام شد دیکتاتوری شاه را ساقط کرد و یک کشور مستقل پدید آورد.  وی افزود: پس از پیروزی انقلاب اسلامی مستکبران پشت صدام ایستادند و جنگ را بر ما تحمیل کردند تا ایران را ضعیف کنند و اما امروز ایران به یک قدرت منطقه‌ای بدل شده است و امروز استکبار ایران را پس از چین و روسیه سومین تهدید خود قلمداد می‌کند. حجت الاسلام طائب تصریح کرد: جمهوری اسلامی امروز توانسته است جبهه مقاومت را به یک قدرت منطقه‌ای تبدیل کند و در مقابل ظلم جهانی بایستد پس هرچه جلو رفتیم انقلاب ما قدرت بیشتری گرفته است. وی با مقایسه وضعیت گذشته و حال آمریکا عنوان کرد: امروز وضعیت آمریکا به جایی رسیده است که خود ترامپ قبل از اینکه به ریاست جمهوری برسد اعلام کرد که آمریکا در حال فروپاشی است و نسبت به ما اعلام کرد ایران یک کشور قوی است؛ از سوی دیگر ایلان ماسک که دستیار ترامپ شده نیز گفته است که وقتی به اعداد و ارقام روی صفحه نگاه می‌کنم می‌بینم اقتصاد آمریکا در حال ورشکستگی است. مشاور فرمانده کل سپاه ادامه داد: با بررسی شرایط انقلاب اسلامی و شرایط دشمن از گذشته تا امروز شاهد روند رو به رشد انقلاب اسلامی و تضعیف دشمن هستیم. هیچ کسی فکر نمی‌کرد حماسی که دفاع از خودش را از زیر زمین شروع کرد بتواند بعد از 15 ماه با پشتیبانی جبهه مقاومت و با توکل به خدا سرافرازانه از زیر زمین بیرون بیاید و حتی محل تبادل اسرا را  تعیین کند. حجت الاسلام طائب با بیان اینکه هرگاه دشمنان با زبان تهدید با ملت ایران صحبت کردند حضور مردم در صحنه افزایش داشته است، گفت: امروز شاهد روند قدرت‌گیری انقلاب اسلامی و امیدواریم که انشالله این تقارن ماه شعبان با ماه بهمن ماه طلیعه ظهور حضرت بقیه الله الاعظم باشد. انتهای پیام/
3255367,موسوی در راهپیمایی: مردم آمده‌اند تا پاسخ ترامپ را بدهند,۲۲ بهمن ۱۴۰۳ - ۱۱:۴۲,https://newsmedia.tasnimnews.com/Tasnim/Uploaded/Image/1403/01/27/1403012710123423729818554.jpeg,به گزارش خبرنگار سیاسیخبرگزاری تسنیم، امیر سرلشکر سید عبدالرحیم موسوی فرمانده‌کل ارتش در حاشیه‌ی حضور در اهپیمایی 22 بهمن طی سخنانی در واکنش به اظهارات اخیر ترامپ رئیس جمهور آمریکا علیه کشورمان، بیان کرد: اتفاقاً رئیس‌جمهور آمریکا کمک کرد تا اگر برخی که برای حضور در راهپیمایی امروز جدی نبودند، حتماً به میدان بیایند.  وی افزود: ما ساعتی است که در راهپیمایی حضور داریم و مشاهده می‌کنیم که جمعیت کثیری به میدان آمده تا مشت محکمی به دهان ترامپ بزند. انتهای پیام/
3255321,فرود چتربازان در میدان آزادی همزمان با راهپیمایی ۲۲ بهمن,۲۲ بهمن ۱۴۰۳ - ۱۱:۰۶,https://newsmedia.tasnimnews.com/Tasnim/Uploaded/Image/1403/11/22/1403112210085894032118864.jpg,به گزارش خبرنگار سیاسیخبرگزاری تسنیم، در جریان جشن ملی و چهل و ششمین سال‌روز پیروزی انقلاب اسلامی که از آغازین دقایق صبح امروز دوشنبه 22 بهمن 1403 برگزار شد، اقشار مختلف مردم به خیابان‌ها آمدند تا خود را به میدان آزادی، وعده‌گاه مراسم اصلی برسانند.  قرار است رئیس‌جمهور در این مراسم به سخنرانی بپردازد.  یکی از جلوه‌های زیبا در میدان آزادی نیز، فرود چتربازان نیروهای مسلح در مسیر راهپیمایی است. انتهای پیام/
3255309,وزیر دفاع در راهپیمایی: به گستاخی دشمن پاسخ می‌دهیم,۲۲ بهمن ۱۴۰۳ - ۱۰:۵۱,https://newsmedia.tasnimnews.com/Tasnim/Uploaded/Image/1403/11/22/1403112213535586732125344.jpg,امیر عزیز نصیرزاده وزیر دفاع و پشتیبانی نیروهای مسلح در حاشیه راهپیمایی 22 بهمن و در گفت‌وگو با خبرنگار دفاعیخبرگزاری تسنیم، درباره آمادگی نیروهای مسلح در‌ مقابل تهدیدات عنوان کرد: این تهدیدات چیز‌ جدیدی نیست و دشمن هر گستاخی بکند، به شدیدترین نحو ممکن به آن پاسخ می‌دهیم.  وی در پاسخ به سوال تسنیم درباره اینکه آیا برنامه‌ای برای افزایش بُرد موشک‌های به بیش از 2000 کیلومتر وجود دارد یا نه؟ گفت: ما هر کاری که برای تأمین امنیت جمهوری اسلامی ایران لازم باشد را انجام می‌دهیم. انتهای پیام/
3255294,حاجی‌زاده در راهپیمایی: ترامپ جرأت حمله به ایران را ندارد,۲۲ بهمن ۱۴۰۳ - ۱۰:۳۱,https://newsmedia.tasnimnews.com/Tasnim/Uploaded/Image/1403/11/22/1403112210470041432119524.jpg,به گزارش خبرنگار سیاسیخبرگزاری تسنیم، سردار امیرعلی حاجی‌زاده فرمانده نیروی هوافضای سپاه در جریان حضور در راهپیمایی 22 بهمن، در گفت‌وگو با خبرنگاران در واکنش به تهدید ترامپ علیه کشورمان و در پاسخ به این سوال که او گفته اگر توافق نشود به ایران حمله می‌کند، بیان کرد: چنین حرفی نزده و چنین جرأتی ندارد.  وی افزود: ایرانِ قدرتمند زیربار حرف زور نمی‌رود؛ نگران بیرون از کشور نباشید و ما باید مشکل داخل را حل کنیم. فرمانده نیروی هوافضای سپاه هم‌چنین درخصوص نقش نوجوانان و جوانان در پیروزی انقلاب، بیان کرد: با بررسی آمار شهدای انقلاب و دفاع مقدس در می‌بابیم که بیشترین شهید را از قشر نوجوان و جوان داشته‌ایم و 36 هزار دانش‌آموزی که به سن قانونی نرسیده بودند، انقلاب در دهه اول انقلاب حفظ کردند. حاجی‌زاده عنوان کرد: امروز نیز جوانان پرچمدار اصلی هستند و به صحنه بیایند و در عرصه‌های مختلف از انقلاب اسلامی دفاع کنند. انتهای پیام/
3255285,نمایش موشک‌های بالستیک و ماهواره‌بر در راهپیمایی ۲۲ بهمن,۲۲ بهمن ۱۴۰۳ - ۱۰:۲۶,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش خبرنگار سیاسیخبرگزاری تسنیم، در جریان جشن ملی و راهپیمایی همگانی و سراسر بزرگداشت چهل و ششمین سال‌روز انقلاب اسلامی در تهران، بخشی از توانمندی‌های نظامی، دفاعی و فضایی کشورمان به نمایش در آمد.   به گزارش خبرنگاران تسنیم، موشک بالستیک خرمشهر، حاج قاسم و هم‌چنین ماهواره‌بر امید که بخشی از توانایی نظامی و فضایی کشورمان است، در مسیرهای منتهی به میدان آزادی ارائه شده است. موشک خرمشهر 2000 کیلومتر برد دارد و قابلیت حمل کلاهک 1800 کیلوگرمی داراست و می تواند به جای یک کلاهک، چند کلاهک حمل کند. موشک حاج قاسم هم که برد آن 1400 کیلومتر اعلام شده است در واقع نسل جدید موشک‌های نقطه‌زن فاتح110 محسوب می‌شود و از قابلیت عبور از سامانه‌های دفاع موشکی بهره می برد. انتهای پیام/
3255255,اجرای رزم‌نوازان ارتش و سپاه در راهپیمایی ۲۲ بهمن تهران,۲۲ بهمن ۱۴۰۳ - ۰۹:۵۱,https://newsmedia.tasnimnews.com/Tasnim/Uploaded/Image/1403/11/22/1403112209341110732118154.jpg,به گزارش خبرنگار سیاسیخبرگزاری تسنیم، صبح امروز جشن ملی و راهپیمایی چهل و ششمین سالگرد پیروزی انقلاب اسلامی در سراسر کشور و هم‌چنین تهران آغاز شده است.  از نکات قابل توجهِ هرساله‌ی این راهپیمایی که بیش از پیش به چشم می‌خورد، حضور گروه رزم‌نوازان ارتش، سپاه و نیروهای مسلح است؛ این گروه‌ها که در بخش‌های مختلفی از مسیر راهپیمایی و خیابان‌های منتهی به میدان آزادی حضور دارند، اقدام به اجرای سرود ملی و هم‌چنین سرودهای حماسی و خاطره‌انگیز می‌کنند. انتهای پیام/
3255109,شلیک موشک سپاه از جنوب طبس به دریای عمان,۲۱ بهمن ۱۴۰۳ - ۱۹:۳۱,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش خبرنگار دفاعیخبرگزاری تسنیم، دریادار علی تنگسیری فرمانده نیروی دریایی سپاه طی سخنانی در برنامه زنده تلویزیونی، گفت که این نیرو در رزمایش اخیر، موشک کروزی را از جنوب طبس شلیک کرده و هدفی را در فاصله 650 کیلومتری در دریای عمان مورد اصابت قرار داده است. تنگسیری اضافه کرد: ما دیگر برای شلیک موشک نیاز نداریم عملیات را از ساحل انجام دهیم و این کار می تواند از عمق خاک کشور صورت بگیرد. وی همچنین اظهار داشت: ما موشکی داریم که می‌توان با آن از شمال خلیج فارس، اهداف را در دریای عمان مورد اصابت قرار داد. به گفته فرمانده نیروی دریایی سپاه، سرتاسر ساحل 2200 کیلومتری جنوب کشور توسط بسیج دریایی و نیروهای دریایی ارتش و سپاه مسلح شده است. سردار تنگسیری گفت: ما در سواحل جنوب ارتفاعات زیادی داریم که می‌توان از آنها استفاده کرد وبرای همین ما بسیاری از تجهیزات را به زیر کوهها با ارتفاع زیاد بردیم که هیچ موشک  یا بمب سنگرشکنی نمی‌تواند به‌ آنها آسیب بزند. فرمانده نیروی دریایی سپاه در بخش دیگری از سخنان خود خاطرنشان کرد که ناو شهید مهدوی این نیرو هم اکنون به همراه شناورهای ارتش برای انجام رزمایش مشترک در سفر اندونزی قرار دارد و همین شناور در ماموریت قبلی خودش طی 39 روز دریانوردی به ابتدای قاره استرالیا و 500 مایلی جزیره دیه‌گو گارسیا (پایگاه نظامی آمریکا) نیز رفت. انتهای پیام/
3254943,صفوی: انقلاب اسلامی گفتمان مقاومت را تولید کرده است,۲۱ بهمن ۱۴۰۳ - ۱۵:۲۴,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم،‌ سردار سرلشکر سیدیحیی صفوی دستیار و مشاور عالی رهبر انقلاب طی سخنانی درباره سالگرد پیروزی انقلاب اسلامی عنوان کرد: از نظر من یوم الله 22 بهمن 57 تجلی نور خدا بر قلوب ملت ایران به رهبری حضرت امام  و سرآغاز خیزش ملت‌های اسلامی علیه ظلم استبداد داخلی و سلطه خارجی بود.  وی افزود: از نظر من انقلاب اسلامی ایران گفتمان جدیدی را تحت عنوان گفتمان ضد ظلم و گفتمان مقاومت تولید کرد. سردار صفوی ادامه داد: گفتمان جدید مقاومت منظومه‌ای از عناصر منطبق بر عقلانیت و دیانت و فطرت‌های انسانی مانند عدالت خواهی و استقلال طلبی است و این گفتمان به منطقه غرب آسیا و به کشورهای غیر اسلامی مثل ونزوئلا نیز منتقل شده است. وی تصریح کرد: اینکه می‌بینید غربی‌ها اینقدر علیه انقلاب اسلامی توطئه می‌کنند به دلیل آن است که انقلاب اسلامی گفتمان ضد ظلم و گفتمان مقاومت را تولید کرده است. انتهای پیام/
3254873,زیردریایی و موشک‌های جدید به نداجا الحاق می‌شود,۲۱ بهمن ۱۴۰۳ - ۱۴:۱۰,https://newsmedia.tasnimnews.com/Tasnim/Uploaded/Image/1403/09/06/1403090613043162231532694.jpg,به گزارش گروه دفاعیخبرگزاری تسنیم،‌ دریادار شهرام ایرانی فرمانده نیروی دریایی ارتش جمهوری اسلامی ایران در گفتگویی درباره الحاق تجهیزات جدید به این نیرو عنوان کرد: نیروی دریایی ارتش در حوزه ارتقا و تولید زیرسطحی‌ها تمرکز کرده است.  وی افزود: در کنار ارتقا و تولید زیرسطحی‌های جدید در بحث موشکی و جنگ‌های الکترونیک (جنگال)، سلاح‌ها و سامانه‌های جدید رونمایی می‌شوند. فرمانده نیروی دریایی ارتش همچنین درباره اعزام ناوشکن دنا به اندونزی گفت: ناوشکن برای شرکت در یک رزمایش در جزایر مالی در کشور اندونزی به این کشور رفته است. البته پیش از اعزام جلسات تخصصی بررسی نحوه حضور در این رزمایش بر اساس راهبرد عزت، حکمت و مصلحت و همچنین موضوعات پشتیبانی برگزار شده است. انتهای پیام/
3254744,ملت قهرمان همواره پای آرمانهای انقلاب و نظام ایستاده‌اند,۲۱ بهمن ۱۴۰۳ - ۱۲:۱۱,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم، ستادکل نیروهای مسلح به مناسبت فرارسیدن یوم الله 22 بهمن و پیروزی شکوهمند انقلاب اسلامی ایران بیانیه‌ای صادر کرد که متن آن به شرح ذیل است: 22 بهمن ماه 1357 روز به ثمر نشستن بزرگترین انقلاب مردمی در تاریخ معاصر است که با رهبری فقیه مجاهد، عالم آگاه و ظلم ستیز حضرت امام خمینی (رضوان الله تعالی علیه) و همراهی ملتی بصیر، آگاه و شجاع به پیروزی رسید و نظام مقدسی بر مبنای اسلام ناب محمدی و ارزش های اصیل اسلامی برای دفاع از مظلومان و مستضعفان، بر پایه عدالت و برابری، بنیان گذاشته شد. پیروزی شکوهمند انقلاب اسلامی که ثمره مجاهدت ها و سلحشوری ملت قهرمان ایران در برابر ظلم و زور و زر و تزویر دنیای استکبار بود طومار ننگین حکومت دو هزار و پانصد ساله نظام ستم شاهی را در این کشور درهم پیچیده و برای همیشه به نفوذ، استعمار و استثمار نظام سلطه و استکبار جهانی به ویژه آمریکای جنایتکار پایان داد. در چهل و ششمین سالگرد پیروزی این انقلاب شکوهمند و بزرگ، نظام مقدس جمهوری اسلامی ایران به برکت خون پاک شهیدان والامقام توانسته است با هدایت و رهبری حکیمانه فرزند خلف بنیان گذار فقید انقلاب، حضرت آیت الله العظمی امام خامنه‌ای (مدظله العالی) از امواج پرتلاطم و انواع توطئه‌های پیچیده دشمنان کینه توز و استکبار جهانی و فتنه های کوردلان و خودفروختگان داخلی با عزت، سربلندی و غرور عبور کرده و مرزهای بالندگی، پیشرفت و موفقیت را در ابعاد و عرصه های مختلف بپیماید. اگرچه در مسیر رسیدن به قله‌های سربلندی، پیشرفت، سازندگی، عزت و استقلال کشور همواره سختی‌ها، مشکلات و ناهمواری‌هایی در این سالها برای مردم عزیز رقم خورده است، لیکن بنا بر وعده الهی که می‌فرماید: «ان الذین قالوا ربنا الله ثم استقاموا ... » و «فاستقم کما ٱمرت...» استقامت و پایداری، رمز پیروزی ملت مسلمان و قهرمان ایران بوده و خواهد بود و مطمئنا آینده‌ای درخشان همراه با اقتدار و سرافرازی روزافزون برای کشور رقم خواهد خورد. مسلما نقبی به تاریخ شکوهمند آکنده از شکوفایی و پیشرفت کشور طی چهل و پنج سال گذشته و کارنامه سراسر شور و شعور با حضور ملت قهرمان، بصیر و حماسه ساز در تمامی عرصه‌های کشور که با وحدت، یکپارچگی، مجاهدت، بیداری و هوشیاری خود همواره پای آرمان های انقلاب اسلامی و نظام مقدس خود ایستاده‌اند و نقشه‌های شوم و توطئه‌های خبیثانه دشمنان زبون این مرز بوم و در رأس آن شیطان بزرگ، آمریکای جنایتکار را برملا و شکست‌های خفت باری بر آنان تحمیل کرده‌اند، نوید بخش این است که با وجود تمامی دشمنی‌های آشکار، پنهان و اعمال تحریم ها و فشار اقتصادی، مردم عزیز در ادامه مسیر نورانی انقلاب تا دستیابی به اهداف متعالی آن، همراه و همگام بوده و از رهبر حکیم، فرزانه، آگاه و شجاع خود پیروی و حمایت قاطع خواهند نمود تا پرچم این انقلاب به دستان مبارک معظم له به منجی عالم بشریت حضرت مهدی موعود (عج) سپرده شود. ستاد کل نیروهای مسلح با ارج نهادن به مقام والای بنیان گذار فقید انقلاب اسلامی حضرت امام خمینی (ره) و گرامیداشت یاد و خاطره شهیدان والامقام و ایثارگران سرافراز و تکریم خانواده معظم و معزز ایشان ضمن تبریک پیروزی مقدس خون بر شمشیر از آحاد امت بیدار دل، بصیر و انقلابی کشور دعوت می‌کند تا با حضور حماسی خود در راهپیمایی یوم الله بیست و دو بهمن و تجدید میثاق با آرمان های انقلاب اسلامی و تجدید بیعت با رهبر معظم انقلاب اسلامی ایران حضرت آیت الله العظمی امام خامنه ای (مدظله العالی)، بار دیگر افکار پوچ و آمال و اندیشه‌های واهی و شیطانی استکبار جهانی، آمریکای زبون، رژیم جعلی و کودک کش صهیونیستی و معاندین و منافقین را آشفته سازند. انتهای پیام/
3254533,بیانیه ارتش به مناسبت سالروز پیروزی انقلاب اسلامی ایران,۲۱ بهمن ۱۴۰۳ - ۰۹:۳۷,https://newsmedia.tasnimnews.com/Tasnim/Uploaded/Image/1400/12/08/1400120812033412124870744.jpg,به گزارش گروه دفاعیخبرگزاری تسنیم، به مناسبت 22 بهمن سالروز پیروزی انقلاب اسلامی،  ارتش جمهوری اسلامی ایران، بیانیه‌ای صادر کرد. متن پیام بدین شرح است: بسم‌الله الرحمن الرحیموَقُلْ جَاءَ الْحَقُّ وَزَهَقَ الْبَاطِلُ إِنَّ الْبَاطِلَ كَانَ زَهُوقًا ﴿اسراء 81﴾ در قرن بیستم، ملت بزرگ ایران با رهبری پیامبرگونه حضرت امام خمینی (ره)، انقلابی کبیر را  رقم زدند که استقلال، آزادی و اقتدار را برای ایران و ایرانیان به ارمغان آورده است. انقلاب عظیم اسلامی ملت ایران، دین اسلام را پس از قرون متمادی احیا و تعالیم این دین مبین را در اداره حکومت و اجتماع، جهانی ساخت. ملت  بصیر و قهرمان ایران، با رقم زدن انقلاب اسلامی، نظامی مبتنی بر آموزه‌های اسلام و حضور تعیین کننده مردم پی‌ریزی کردند که با وجود توطئه‌ها و کینه‌های دشمنان، پیام آن در جهان طنین انداز شده و آوازه‌اش سراسر گیتی را درنوردیده است. انقلاب شکوهمند اسلامی،  ایران را از کشوری وابسته به بیگانگان به کشوری مقتدر، نقش آفرین و تعیین کننده در منطقه و جهان تبدیل کرده است. امروز ملت غیور و انقلابی ایران، در حالی چهل و ششمین سالگرد پیروزی انقلاب اسلامی را جشن می‍گیرد که این شجره طیبه تنومند با مقاومت در برابر طوفان‍های توطئه و خیانت، به اقتدار و سرافرازی رسیده و به نماد  ایستادگی در مقابل ظلم و پناهگاه مستضعفان و محرومان عالم تبدیل شده است. امسال پیروزی جبهه مقاومت در برابر دشمن صهیونیستی شیرینی جشن انقلاب را مضاعف کرده و پیروزی نهایی فلسطین و اضمحلال و نابودی استکبار و صهیونیسم جهانی را  بشارت می‌دهد. ملت بزرگ ایران اسلامی چهل و ششمین بهار انقلاب اسلامی را جشن می‌گیرد و بار دیگر با حضور حماسی و پرشکوه در مراسم 22 بهمن، چشم جهانیان را خیره و دشمنان را مایوس و ناامید می‍سازد. فرزندان ملت غیور ایران در ارتش انقلابی جمهوری اسلامی، ضمن دعوت از مردم برای حضور پرشور در راهپیمایی 22 بهمن، همصدا با اقشار شریف و بصیر ملت ایران، ضمن تجدید عهد با آرمان‍های امام راحل عظیم‌الشان و شهدای گرانقدر و بیعت مجدد با رهبر حکیم و فرزانه انقلاب اسلامی حضرت امام خامنه‌ای عزیز (مدّظله‌العالی)، در آوردگاه 22 بهمن حضور حماسی، انقلابی و دشمن‌شکن خواهد داشت و در حماسه بزرگ ملت ایران مشارکت خواهد کرد. انتهای پیام/
3254198,چهارمین نمایشگاه بین‌المللی ایران ژئو ۲۳ بهمن آغاز می‌شود,۲۰ بهمن ۱۴۰۳ - ۱۶:۵۹,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش حوزه دفاعیخبرگزاری تسنیم، امیر مجید فخری رئیس سازمان جغرافیایی وزارت دفاع امروز در نشستی به مناسبت برگزاری چهارمین نمایشگاه بین‌المللی ایران ژئو گفت: وزارت دفاع به دنبال تعامل و هم‌افزایی با دستگاه‌های دولتی و بخش‌های مختلف کشور است. بر همین مبنا سازمان جغرافیایی وزارت دفاع هم برابر ظرفیت‌ها و توانمندی‌های که دارد در راستای همکاری با بخش‌های مختلف برنامه‌ریزی کرده و در این عرصه به میدان آمده و خوشبختانه در طی سال‌ها توانسته‌ایم برای افزایش بهره‌وری و کمک به تصمیم‌سازی‌های درست در دستگاه‌های مختلف کشور یاری برسانیم.  وی با بیان اینکه امیدواریم این نمایشگاه بتوانیم هم‌افزایی و همکاری بین بخش‌های مختلف کشور را فراهم کند تصریح کرد: نمایشگاه از ساعت 9 صبح روز سه شنبه 23 بهمن با حضور وزیر دفاع و پشتیبانی نیروهای مسلح آغاز می شود و تا جمعه بعد از ظهر ادامه دارد ورود برای عموم هم آزاد است. رئیس سازمان جغرافیایی وزارت دفاع با بیان اینکه شعار چهارمین نمایشگاه بین‌المللی ایران ژئو، «صنعت اطلاعات جغرافیایی، مبنای حکمرانی حکیمانه است» اظهار کرد: تلاش داریم تمامی دستگاه‌های بهره‌بردار و شرکت‌های خصوصی بتوانند توانمندی‌های خود را در آن نمایشگاه عرضه کنند و دستگاه‌هایی که به این اطلاعاتی‌ها نیاز دارند از طریق برقراری ارتباط بتوانند تصمیمات صحیح‌تر برای آینده اتخاذ کنند. امیر فخری ادامه داد: در افتتاحیه نمایشگاه که با حضور وزیر دفاع انجام خواهد شد نمایندگان سفارتخانه‌ها حتماً در این مراسم حضور خواهند داشت. با 5 کشور هماهنگ شده تا نمایندگان فنی آن کشور را از نمایشگاه بازدید کنند و توانمندی‌های دستگاه‌های دولتی و شرکت خصوصی را از نزدیک مشاهده کنند. وی افزود: نمایشگاه ایران ژئو بزرگترین زیست بوم صنعت اطلاعات جغرافیایی در غرب آسیا است و در این زیست بوم سازمان های تولید کننده اطلاعات مکانی، نقشه، جغرافیایی و بهره بردار، انجمن ها، دانشگاه ها، استارتاب ها شرکت دارند و ظرفیت های خود را به نمایش خواهند گذاشت. رئیس سازمان جغرافیایی وزارت دفاع درباره تعداد ماهواره های عبوری از سطح آسمان کشور گفت: تعداد زیادی ماهواره از فضای بالای کشورمان عبور می کنند. بیش از 6 هزار ماهواره استارلینک در فضا وجود دارد و ماهواره‌های حوزه نوآوری و تعیین موقعیت 150 ماهواره را شامل می‌شود. همچنین ماهواره سنجش از دور تعریف شده و غیر نظامی نیز بیش از 300 عدد ماهواره را شامل می‌شود و ماهواره جاسوسی هم توسط هیچ کشوری اعلام نمی‌شود که ما آن‌ها را رصد می‌کنیم. امیر فخری افزود: یکی از مسئولیت های ما رصد این ماهواره ها است که بخش غیر دفاعی را به صورت کامل شبیه سازی و بخش نظامی را ردیابی می کنیم و با نرم افزاری در سازمان مسیر عبوری آنها را در ساعات مختلف در کشور اطلاعات شان را شبیه سازی و در اختیار دستگاه ها قرار می دهیم. رئیس سازمان جغرافیایی وزارت دفاع  درباره اقدامات این سازمان در زمینه بررسی مطالعاتی فرونشست زمین، افزود: ما در زمینه فرونشست در مناطقی که نزدیک شهرها و محدوده‌ صنایع سنگین است و حساسیت بیشتری ایجاد می‌کند با دستور وزیر دفاع، پایش لازم را انجام و ارزیابی های مان را ارائه کرده ایم و در زمینه دیگر مجموعه‌ها نیز به فراخور درخواست‌ها، مطالعات را انجام داده‌ایم. وی درباره امکان‌سنجی انتقال پایتخت به سواحل مکران گفت: امکان‌پذیری سواحل مکران به معنای تناسب سنجی این منطقه برای استقرار پایتخت را طی چند نشست تخصصی بررسی کرده‌ایم و مجموعه مطالعات سازمان را به نهادهای مختلف ارسال کرده‌ایم که این کار همچنان ادامه دارد. امیر فخری ادامه داد: این اقدام کار چند روز نیست و نیاز به بررسی‌های دقیق جغرافیایی اجتماعی و زیست بوم منطقه دارد که سازمان جغرافیایی در حوزه وظایف خود این کار را آغاز کرده است. وی با بیان این که این اقدام یک تصمیم کلان سیاسی است گفت: موضوع بهبود وضعیت زندگی در تهران قابل‌بررسی است و ما در این زمینه مطالعات خود را انجام می‌دهیم و در نهایت تصمیم‌گیری در این زمینه به عهده مقامات عالی است اما به طور کلی این امر، غیرممکن نیست. معاون وزیر دفاع در پاسخ به سوالی درباره جدیدترین پروژه سازمان جغرافیایی نیروهای مسلح اظهار کرد: رصدخانه جغرافیایی ایران به معنای گردآوری داده‌های کل کشور و منطقه از حوزه‌های مختلف است. اطلاعات این رصدخانه با تکیه بر داده‌های متنوع که توسط سازمان جغرافیایی جمع آوری می‌شود و روش‌های پردازشی که به آن اضافه می‌کنیم به ما کمک می‌کند تا تصمیم‌سازی مناسب را برای سطوح مختلف تصمیم گیری کشور فراهم کنیم. امیر فخری درباره برنامه این سازمان برای انسداد مرزها گفت: از سال گذشته موضوع انسداد مرزها در مرز شرقی کشور در همسایگی افغانستان و پاکستان را دنبال کرده‌ایم و سازمان جغرافیایی به تمام مسئولیت خود در تعیین نقاط مرزی در مرز با پاکستان و افغانستان عمل کرده است. در پایان این نشست از پوستر نمایشگاه بین‌المللی ایران ژئو در سازمان جغرافیایی جغرافیایی نیروهای مسلح رونمایی شد. انتهای پیام/
3253814,سردار سلامی: انقلاب توانسته در دوردست با مستکبران درگیر شود,۲۰ بهمن ۱۴۰۳ - ۱۱:۳۹,https://newsmedia.tasnimnews.com/Tasnim/Uploaded/Image/1403/11/20/1403112012230783432100684.jpg,"به گزارش گروه دفاعیخبرگزاری تسنیم،‌ سردار سرلشکر حسین سلامی فرمانده‌کل سپاه پاسداران انقلاب اسلامی امروز، شنبه، در مراسم تجدید میثاق فرماندهان سپاه با آرمانهای امام(ره) راحل طی سخنانی اظهار داشت: انقلاب اسلامی بعثت مجددی از اسلام بود.  وی افزود: وقتی پیامبر(ص)، اسلام را از غار حرا آغاز کرد هیچ‌کس تصور نمی‌کرد این قلیل از مستضعفان چگونه این پیام الهی را از مکه به عالم انتشار دهند و اسلام با سرعت به یک قدرت عظیم در عالم تبدیل شود. سردار سلامی با بیان اینکه امام بزرگترین امپراطوری بشر را شکست داد، عنوان کرد: آمریکا در آن زمان بیش از نیمی از قدرت نظامی عالم را در اختیار داشت و نزدیک به نیمی از ثروت جهان در اختیار او بود. آمریکا در آن زمان در شطرنج سیاسی عالم قدرتهای بزرگ را هم مات می‌کرد اما امام با تکیه بر جهان‌بینی توحیدی از قدرت می‌دانست که اگر همه قدرتهای عالم جمع شوند قدرت خلق یک پشه را ندارند و با این نگاه وارد میدان شد. فرمانده‌کل سپاه افزود: شکست‌های جبهه استکبار هم ادامه یافت و امام فرمودند آمریکا هیچ غلطی نمی‌تواند بکند، در انتها هم امام با پیروزی از میدان خارج شد. هرگاه اندیشه‌های امام ظاهر می‌شد تیرگی‌های جاهلیت مدرن رخت برمی‌بست. به‌فضل الهی راهی را که امام گشود، توسط خلف صالح او یعنی رهبر عزیزمان که تمام جلوه‌های امام را در خود متجلی کرده است، ادامه یافت. وی خاطرنشان کرد: این راه چون صراط مستقیم الهی است بی‌هیچ استهلاکی ادامه می‌یابد. امام با عصای حکمت و ایمانْ سحر ساحران قدرتمند را باطل می‌کرد، بعد از امام هم پرچم برافراشته ماند و بیرق هدایت امت در دستان کسی جای گرفت که او هم از فرزندان رسول خداست و همانند امام ما را از نیل‌های مختلف مانند نیل تحریم،‌ انزوا،‌ تکفیر و جنگ عبور داد. سردار سلامی تصریح کرد: این‌که یک مرد چگونه میان آتش تهدید و مقابل قدرتهای بزرگ اجازه می‌دهد به قلب سیاسی استکبار یعنی رژیم صهیونیستی ـ که در حقیقت فرزند ارشد آمریکا است ـ حمله کنیم، حیرت‌انگیز است، دائم هم آمریکایی‌ها و هم غیرآمریکایی‌ها به ما پیام می‌دادند که حمله نکنیم و این پیام‌ها بُعد واقعی داشت، اما این‌که یک ولی خدا که شجاعت امام را به‌ارث برده است، با تمام آرامش و عقلانیت و تدبیر این تصمیم را گرفت شگفت‌انگیز است. یک بار به ایشان (رهبر انقلاب) عرض کردم؛ ""این‌که شما ما را در باریکه‌ای که عمل کنیم و جنگ هم نشود، هدایت می‌کنید حیرت‌انگیز است"". فرمانده‌کل سپاه با یادآوری اینکه امام عظمت ازدست‌رفته مسلمانان را احیا کرد، گفت: مسلمانان در گورستان جهل مرده بودند و انقلاب امام زنده کردن مردگان بود. امام خمینی به اسلام عزت داد و ما امروز آمده‌ایم تا عهد ابدی خود را با نماد عزت مسلمانان عالم تجدید و تأکید کنیم پاسداران انقلاب اسلامی همچنان شهید می‌شوند و در عین حال انقلاب امام پیش رفته و توانسته است در دوردست با مستکبران درگیر شود. وی با اشاره به بیانات روز گذشته، رهبر معظم انقلاب اسلامی تصریح کرد: به‌فضل الهی دیروز هم شکوه ولایت را در استقامت نبوی دیدیم، خدا را شکر می‌کنیم که در چنین سرزمین مقدسی زندگی می‌کنیم. انتهای پیام/+  "
3253768,تجدید میثاق فرماندهان سپاه با آرمان‌های امام راحل,۲۰ بهمن ۱۴۰۳ - ۱۰:۳۴,https://newsmedia.tasnimnews.com/Tasnim/Uploaded/Image/1403/11/20/1403112010322947432099514.jpg,به گزارش گروه دفاعیخبرگزاری تسنیم، صبح امروز شنبه به مناسبت چهل و ششمین سالگرد پیروزی انقلاب اسلامی، سردار سرلشکر حسین سلامی فرمانده کل سپاه پاسداران انقلاب اسلامی و جمعی از فرماندهان ارشد سپاه با حضور در حرم مطهر امام راحل با آرمان‌های امام خمینی(ره) تجدید میثاق کردند‌. پس از زیارت مزار امام خمینی(ره)، حجت‌الاسلام سید حسن خمینی تولیت حرم امام به ایراد سخنرانی پرداخت. سپس سردار سرلشکر سلامی فرمانده کل سپاه به مناسبت ایام دهه فجر نکاتی را بیان کرد. انتهای پیام/؛
3253639,فرمانده نیروی دریایی ارتش به پاکستان سفر کرد,۲۰ بهمن ۱۴۰۳ - ۰۸:۵۱,https://newsmedia.tasnimnews.com/Tasnim/Uploaded/Image/1403/10/04/1403100420440069831749334.jpg,به گزارش گروه دفاعیخبرگزاری تسنیم،‌ امیر دریادار شهرام ایرانی فرمانده نیروی دریایی ارتش جمهوری اسلامی ایران که به دعوت رسمی فرمانده نیروی دریایی پاکستان به این کشور سفر کرده است صبح امروز وارد کراچی شد.  حضور در رزمایش امان-25 و کنفرانس بین المللی گفت‌ وگوهای «امان» از جمله برنامه‌های دریادار ایرانی در سفر به پاکستان است. دریادار ایرانی در گفتگویی درباره حضور ایران در رزمایش امان-25 عنوان کرد: حضور ایران در بالاترین سطح در این رویداد بین المللی بیانگر اهمیت روابط نزدیک با پاکستان است. وی با اشاره به حضور یگان شناور و تیم عملیاتی ویژه نداجا در رزمایش دریایی امان در کراچی، افزود: این رویداد در سطح بالایی برگزار می‌شود و فرصتی است تا ایران و پاکستان سطح عملیاتی را در حوزه دریا ارتقا ببخشند. امیر دریادار ایرانی ابراز امیدواری کرد که تعاملات نیروی دریایی ارتش ایران و پاکستان بستر مناسب را برای برگزاری رزمایش های دوجانبه در آینده مهیا می کند. وی با قدردانی از تلاش‌های سفارت و دفتر وابستگی نظامی ایران در پاکستان جهت پیگیری زمینه‌های گسترش تعاملات میان دو نیروی دریایی، گفت: دعوت از دوستان پاکستانی جهت حضور در رزمایش‌های آتی در جمهوری اسلامی ایران نیز در دستور ‌کار ما قرار می‌گیرد. انتهای پیام/
3253319,واحدی: ساخت سامانه ناوبری مبتنی بر هوش مصنوعی در نیروی هوایی,۱۹ بهمن ۱۴۰۳ - ۱۴:۱۲,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه سیاسیخبرگزاری تسنیم، امیر سرتیپ خلبان حمید واحدی» فرمانده نیروی هوایی ارتش امروز پیش از خطبه‌های نماز جمعه این هفته تهران، گفت: پس از شرفیابی به محضر ولی امر به مناسبت روز نیروی هوایی، حضور در نماز جمعه تهران را به فال نیک می‌گیرم.  وی با بیان اینکه نیروی هوایی در پیوستن به انقلاب پیشگام بود و در طول عمر انقلابی خود کوله باری از عزت و افتخار دارد، افزود: مهمترین مولفه در رقم خوردن این افتخارات عدم قناعت به وضع موجود است که حیات و اقتدار ما را بیمه کرد. فرمانده نیروی هوایی ارتش اظهار کرد: با بیش از 46 سال تحریم گسترده نیروی هوایی، ‌دستاوردهای نیروهای جوان ما از جمله ساخت و آزمایش سامانه ناوبری مبتنی بر هوش مصنوعی و ده‌ها دستاورد دانش پایه دیگر در کنار غرش و پرواز هواپیماهای با سرنشین و بدون سرنشین حکایت از زنده بودن نیروی هوایی دارد، ارزش این خوداتکایی زمانی خود را بیش از پیش نشان می‌دهد که این قدرت نیازمند دانش‌های پیچیده است. امیر واحدی با یادآوری اینکه جنگ تحمیلی علیه ایران در گستره‌ای به مساحت بیش از 1600 کیلومتر انجام شد، خاطرنشان کرد: ما در حالی درگیر جنگ شدیم که کشور عزیزمان در دوران گذار از یک انقلاب مردمی بود. آن هم در شرایطی که نیروی هوایی تحریم شد، اما نیروی هوایی در تمام بزنگاه‌های مختلف انقلاب همراه مردم بود و به حفظ قدرت هوایی جمهوری اسلامی ایران به عنوان یک وظیفه متعهد بوده و از هیچ کوششی فروگذار نکرده است. وی گفت: اطمینان می‌دهم فرزندان غیور ملت ایران در جبهه جنگ سخت شکست‌ناپذیر هستند و تاکید کرد: دشمن نیز به این امر واقف است اما استکبار جهانی و ناتوی رسانه‌ای به دنبال تغییر در روایت‌ها هستند و شناخت افراد را هدف گرفته‌اند. فرمانده نیروی هوایی ارتش خاطر نشان کرد: نمونه بارز تلاش دشمن برای تغییر واقعیت موجود، تلاش استکبار جهانی برای پیروز جلوه دادن رژیم صهیونیستی است، اما آزادی اسرا با حضور نیروهای حماس و بازگشت مردم غزه به سرزمین شان نشان می‌دهد که واقعیت چیز دیگری است، رژیم صهیونیستی نه موفق به کوچ اجباری مردم غزه شد، نه حماس را شکست داد و نه توانست با عملیات نظامی اسرای خود را آزاد کند. امیر واحدی گفت: در جنگ روایت‌ها استکبار جهانی تلاش می‌کند که مقاومت منطقه را تضعیف شده نشان دهد از این رو در جنگ روایت‌ها که بخشی از جنگ شناختی است، اگر آگاهانه عمل نکنیم، شکست خورده جای پیروز جا زده خواهد شد. وی تاکید کرد: رصد این شکل از تهاجم بسیار دشوار است چرا که نقطه مرزی برخورد با دشمن مشخص نیست و غفلت شناختی بسیار محتمل است و همه باید خود را در آماده باش شناختی بدانیم. فرمانده نیروی هوایی ارتش در پایان تصریح کرد: غفلت راهبردی در جنگ شناختی ایران عزیز ما را از ریل تمدن سازی خارج می‌کند، ما در نیروهای مسلح پای دفاع از مرز و بوم و دفاع از ناموس خود ایستاده‌ایم و انتظار داریم مردم عزیز ایران در جنگ شناختی مراقب هویت تمدنی مان باشند. انتهای‌پیام/
3253232,قالیباف: پاسداری شغل نیست، یک فرهنگ است,۱۹ بهمن ۱۴۰۳ - ۱۲:۱۵,https://newsmedia.tasnimnews.com/Tasnim/Uploaded/Image/1403/10/29/1403102910441434931922324.jpg,به گزارش گروه پارلمانیخبرگزاری تسنیم، محمدباقر قالیباف رئیس مجلس شورای اسلامی که به‌مناسبت میلاد اباعبدالله الحسین، ابالفضل العباس، امام سجاد(علیهم السلام) و روز پاسدار  در جمع پرسنل یگان حفاظت مجلس حضور پیدا کرده بود با تبریک اعیاد شعبانیه، ایام الله دهه فجر و پیروزی انقلاب اسلامی گفت: وقتی وارد سپاه پاسداران انقلاب اسلامی شدیم، باید بدانیم اگر به سپاه به‌عنوان شغل نگاه کنیم اشتباه کرده‌ایم.  رئیس قوه مقننه با بیان اینکه سپاه یک سازمان نیست بلکه یک نهاد است، تأکید کرد: مبنای این نهاد باید به عنوان یک سازمان انسانی باشد نه یک انسان سازمانی. سپاه شغل نیست، سپاه مجموعه‌ای است که کار در آن جوهره انسان و حیات بشری بوده و به ما هویت می‌دهد. وی با بیان اینکه ما در برابر خداوند متعال برای کارهایی که باید انجام می‌دادیم و ندادیم مورد سوال قرار خواهیم گرفت، گفت: در فرهنگ پاسداری نباید اجازه دهیم هیچ کاری قضا شود و نباید ترک فعل داشته باشیم چرا که در برابر خداوند متعال مسئولیم. پاسداری یک فرهنگ است و مشتری فرهنگ پاسداری خداوند متعال است. قالیباف با بیان اینکه شهید سلیمانی عزیز از سال 1357 تا سالی که شهید شد یک روز مجاهدت را رها نکرد و 41 سال بی وقفه مجاهدت داشت، یادآور شد: پاسدار باید تحول‌گرا باشد، رهبر معظم انقلاب اسلامی فرمودند که امام ما امام تحول بود لذا باید امروزمان با دیروز فرق کند و نباید احساس خستگی و دلسردی کنیم. رئیس مجلس با تأکید بر اینکه ما باید پاسداری را یک سبک زندگی بدانیم، اظهار کرد: اگر همه توان خود را در این راه بگذاریم خداوند به همه زندگی ما برکت می‌دهد لذا تردید نکنید اگر اینگونه زندگی کنید خداوند آسایش و آرامش را برای شما به ارمغان می آورد. وی در پایان صحبت‌هایش به پرسنل یگان حفاظت مجلس توصیه کرد: هر واجبی که هست همه را با حال معنوی و حضور قلب انجام دهید ولی پیش از هر مستحب دیگری که در نظر دارید، انجام کار مردم را در اولویت قرار دهید که هیچ مستحبی جای خدمت به مردم را نمی‌گیرد. رئیس مجلس شورای اسلامی و فرمانده یگان حفاظت در پایان این مراسم از جمعی از پاسداران یگان حفاظت مجلس با اهدای لوح به پاس خدمات شایسته آنها، قدردانی کردند. انتهای‌پیام/
3253206,دیدار زاکانی با سردار حسن‌زاده,۱۹ بهمن ۱۴۰۳ - ۱۲:۱۴,https://newsmedia.tasnimnews.com/Tasnim/Uploaded/Image/1403/11/19/1403111911460968932091922.jpg,به گزارش حوزه دفاعیخبرگزاری تسنیم، علیرضا زاکانی شهردار تهران و جمعی از معاونین شهرداری با حضور در دفتر فرماندهی سپاه حضرت محمد رسول‌الله(ص)، اعیاد شعبانیه به‌ویژه میلاد امام حسین(ع) و روز پاسدار را به سردار حسن‌زاده تبریک گفتند. در ابتدای این دیدار، سردار حسن‌زاده ضمن تقدیر و تشکر از حضور شهردار تهران و معاونین او، به تشریح اقدامات و ماموریت‌های سپاه تهران بزرگ و لزوم همگرایی دستگاه‌ها و مدیران  مستقر در پایتخت در راستای پیشبرد اهداف انقلاب اسلامی پرداخت. شهردار تهران نیز در این دیدار ضمن تقدیر و تشکر از فرمانده سپاه تهران بزرگ جهت برگزاری ماموریت‌های متنوع در پایتخت، برگزاری باشکوه رزمایش راهیان قدس را سبب ایجاد وحدت، انگیزه و حس غرور در بین مردم خواند. در جریان این دیدار همچنین، شهردار تهران و فرمانده سپاه محمد رسول‌الله(ص) بر لزوم همکاری‌های بیشتر فی‌ما‌بین در راستای حسن انجام ماموریت‌های پیش رو تاکید کردند. انتهای پیام/
3253154,یادداشت| حضور نرمِ «دفاع» در حیاط دولت,۱۹ بهمن ۱۴۰۳ - ۱۰:۴۶,https://newsmedia.tasnimnews.com/Tasnim/Uploaded/Image/1403/11/17/1403111710242614032073782.jpg,گروه سیاسیخبرگزاری تسنیم-روز چهارشنبه 17 بهمن‌ماه 1403 وزارت دفاع و پشتیبانی نیروهای مسلح با ارائه توانمندی‌ها و دستاوردهای غیرنظامی خود در حیاط دولت نمایشی از اقتدار و حرکت در لبه فناوری را به منصه ظهور گذاشت؛ نمایشگاهی که رئیس‌جمهور، معاون اول و وزرای دولت از آن بازدید کردند و در جریانِ قابلیت‌های این وزارتخانه در بخش غیرنظامی قرار گرفتند. امیر سرتیپ نصیرزاده وزیر دفاع و پشتیبانی نیروهای مسلح در گفتگو با خبرنگاران از همکاری وزراتخانه تحت امرش با 7000 شرکت خصوصی و 1300 شرکت دانش بنیان خبر داد؛ توزیع عادلانه منافع با مشارکت و هم‌افزایی همه بازیگران اعم از بخش دولتی و خصوصی؛ اما محور اصلی موضوعات این نمایشگاه چه مولفه‌هایی از قدرت غیرنظامی وزارت دفاع را به نمایش گذاشت؟ و در واقع طرح مشارکت دفاعی-ملی که در راستای تحقق مصوبه بند ب ماده 102 قانون برنامه هفتم توسعه توسط وزارت دفاع در دولت چهاردهم آغاز و اجرا شد در چه حوزه‌هایی ورود کرد؟ نگاه به محصولات و فناوری‌های غیرنظامی این نمایشگاه از جمله کارت‌های هوشمند، ماهواره و نانوماهواره‌ها، مرغ لاین، سامانه پایش هوشمند حمل و نقل جاده‌ای با عنوان «سپهتن» که دستاورد مهمی در راستای جلوگیری از قاچاق سوخت و کالا محسوب می‌شود، مکانیزاسیون سرشماری و هوشمندسازی به‌ویژه در انتخابات، پایش تصویری و اطلاعات داده مکانی، هوشمندسازی گمرک، هوشمندسازی آموزش و پرورش، شیلات و صید فراساحلی و اقیانوسی، طراحی، ساخت و تولید هواپیمای مسافربری و ترابری، انرژی‌های تجدیدپذیر، پهپادهای غیرنظامی و ... نشان داد که وزارت دفاع زمین بازی مناسبی به‌عنوان زیست‌بوم مشترک همکاری‌ها و مشارکت‌های دفاعی _ملی برای وزارتخانه‌ها، دستگاه‌ها، شرکت‌های دانش بنیان و بخش خصوصی طرح‌ریزی کرده است. چراکه توسعه همه این بخش‌ها یعنی همکاری مشترک وزارت دفاع با وزارتخانه‌های صمت، جهاد کشاورزی، ارتباطات، کشور، نیرو، راه و شهرسازی، اقتصاد و امور دارایی، آموزش و پرورش و بسیاری از نهادها و شرکت‌های دانش بنیان و خصوصی؛ سیاستی که سازوکار مبادله و سرریز دوطرفه فناوری بین بخش دفاعی و غیردفاعی را به‌کار خواهد گرفت و هم‌چنین زمینه مشارکت فعال و مستمر با اهداف توسعه صنعتی و اقتصادی کشور را شتاب خواهد بخشید. این سیاست اگر به معنای واقعی کلمه نقش‌آفرینی بخش خصوصی و ظرفیت بخش خصوصی را با توان حداکثری به‌کار گیرد و فضا را نه برای رقابت، بلکه برای اتصالِ هم‌افزا و تاثیرگذاری مطلوب و محسوس بر شاخص‌های اقتصاد کلان (اشتغال، تولید ناخالص ملی، ارز آوری، کاهش تورم و کاهش خام‌فروشی) مهیا سازد، قطعاً کاهش وابستگی کشور به واردات، افزایش عمق بومی‌سازی و ساختِ داخل را به همراه خواهد داشت و در نهایت منتج به افزایش و توسعه فرصت‌های صادراتی کشور، منتج خواهد شد. علیرضا نامی- کارشناس رسانه انتهای پیام/
3253142,رهبر انقلاب: مذاکره با آمریکا هوشمندانه و شرافتمندانه نیست,۱۹ بهمن ۱۴۰۳ - ۱۰:۰۰,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه سیاسیخبرگزاری تسنیم، حضرت آیت‌الله خامنه‌ای فرمانده معظم کل قوا صبح امروز در سالروز بیعت تاریخی همافران و کارکنان نیروی هوایی با امام خمینی در 19 بهمن 1357، با جمعی از فرماندهان و کارکنان نیروی هوایی و پدافند ارتش جمهوری اسلامی ایران دیدار کردند. رهبر انقلاب اسلامی در این دیدار، روز تاریخی 19 بهمن را روز تولد ارتشی سرافراز، مستقل و دارای هویت خواندند و با اشاره به تجربه بی‌حاصل حدود 2 سال مذاکره با آمریکا در دهه نود و اقدام آمریکا در زیر پا گذاشتن همه تعهدات خود، تأکید کردند: مذاکره با آمریکا هیچ مشکلی از جمله دشواری‌های اقتصادی و معیشتی را حل نمی‌کند، همانطور که حل نکرد؛ بنابراین، راه حل مشکلات «همت مسئولان متعهد و همراهی ملت متحد» است که ان‌شاءالله روز 22 بهمن این اتحاد و همدلی را خواهیم دید. حضرت آیت‌الله خامنه‌ای با اشاره به مطالب و بحث‌هایی درباره مذاکره در روزنامه‌ها و فضای مجازی و سخنان برخی افراد، گفتند: محور این حرف‌ها، موضوع مذاکره با آمریکا است و از مذاکره به عنوان یک امر خوب یاد می‌کنند، انگار که کسی مخالف خوب بودن مذاکره است.  .  ایشان با اشاره به پُر کاری وزارت امور خارجه کشورمان در زمینه مذاکره و رفت و آمد و انعقاد قرارداد با همه کشورهای دنیا، تأکید کردند: تنها استثنایی که در این زمینه وجود دارد آمریکا است. البته اسم رژیم صهیونیستی را به‌عنوان استثنا نمی‌بریم؛ چرا که این رژیم اساساً دولت نیست بلکه یک باند جنایتکار و غاصب سرزمین است. حضرت آیت‌الله خامنه‌ای در تبیین علت استثناء بودن آمریکا از مذاکره، گفتند: برخی وانمود می‌کنند اگر پشت میز مذاکره بنشینیم فلان مشکل حل می‌شود اما واقعیتی که باید درست بفهمیم این است که مذاکره با آمریکا هیچ تأثیری در رفع مشکلات کشور ندارد. رهبر انقلاب، تجربه منفی دهه 90 و حدود 2 سال مذاکره با آمریکا و چند کشور دیگر را که منجر به انعقاد معاهده هسته‌ای شد، دلیلی بر بی‌فایده بودن مذاکره با آمریکا خواندند و افزودند: دولت آن روز ما، با آنها نشست، رفت و آمد و مذاکره کرد، خندیدند، دست دادند و رفاقت و همه کار کردند و معاهده‌ای تشکیل شد که در آن، طرف ایرانی با سخاوت بسیار زیاد، امتیازهای زیادی به طرف مقابل داد اما آمریکایی‌ها به آن معاهده عمل نکردند. ایشان با اشاره به سخنان رئیس‌جمهور کنونی آمریکا درباره پاره کردن برجام، خاطرنشان کردند: قبل از او هم دولت قبلی آمریکا که معاهده را پذیرفته بود، به آن عمل نکرد و تحریم‌های آمریکا که قرار بود برداشته شود، برداشته نشد و مسئله سازمان ملل هم همچون استخوانی لای زخم باقی ماند که همیشه مانند تهدیدی بر بالای سر ایران باقی بماند. حضرت آیت‌الله خامنه‌ای استفاده از تجربه «دو سال مذاکره و امتیاز دادن و کوتاه آمدن اما به نتیجه نرسیدن» را ضروری برشمردند و افزودند: آمریکا همان معاهده را با وجود نقص‌هایی که داشت نقض کرد و از آن خارج شد. بنابراین، مذاکره با چنین دولتی غیرعاقلانه، غیرهوشمندانه و غیرشرافتمندانه است و با آن نباید مذاکره کرد. ایشان با اشاره به مشکلات داخلی و معیشتی که اغلب مردم با آن درگیر هستند، گفتند: آنچه مشکلات را برطرف می‌کند عامل داخلی یعنی «همّت مسئولان متعهد و همراهی ملت متحد» است که مظهر این اتحاد ملی، راهپیمایی 22 بهمن است که ان‌شاءالله امسال نیز همه این وحدت را مشاهده خواهیم کرد. رهبر انقلاب، «ملت بصیر و مسئولان خستگی‌ناپذیر» را عامل رفع مشکلات خواندند و افزودند: مسئولان بحمدالله مشغول کارند و بسیار امیدواریم که همین دولت محترم بتواند مشکلات معیشتی مردم را کمتر و سختی‌ها را برطرف کند. ایشان با اشاره به تقلای آمریکایی‌ها برای تغییر نقشه جهان گفتند: این کار آنها هیچ‌گونه واقعیتی ندارد و فقط بر روی کاغذ است؛ البته آنها درباره ما هم نظر می‌دهند، حرف می‌زنند و تهدید می‌کنند.رهبر انقلاب اسلامی تأکید کردند: اگر ما را تهدید کنند ما هم آنها را تهدید می‌کنیم، اگر تهدید خود را عملی کنند ما نیز تهدیدمان را عملی می‌کنیم و اگر به امنیت ملت ما تعرض کنند ما هم بدون تردید به امنیت آنها تعرض می‌کنیم. حضرت آیت‌الله خامنه‌ای این رفتار متقابل را برگرفته از قرآن و دستور اسلام خواندند و گفتند: امیدواریم خداوند متعال ما را در انجام وظایف خود موفق بدارد. ایشان در بخش اول سخنانشان 19 بهمن 57 را خاطره‌ای مبارک و پرشکوه دانستند و گفتند: اقدام حماسی آن جوانان، خط سیر ارتش جدید را تعیین کرد و باعث شد عوامل و کادرهای مختلف ارتش با الهام از آن بیعت، به صفوف ملت بپیوندند. رهبر انقلاب با تجلیل از شهیدان نام‌آوری همچون صیاد شیرازی، ستاری، بابایی، کلاهدوز و فلاحی افزودند: عامل مبنایی بروز و ظهور این قهرمانان، همان حرکت شجاعانه‌ای بود که جمعی از همافران و کارکنان نیروی هوایی 3 روز قبل از پیروزی انقلاب و در بحبوحه خطر انجام دادند. ایشان ویژگی‌های مهم حرکت 19 بهمن 57 را نیاز امروز کشور و ملت برشمردند و گفتند: «شجاعت» و «به هنگام بودن» دو خصوصیت برجسته اقدام همافران بود. حضرت آیت‌الله خامنه‌ای «به موقع» و «در لحظه لازم تصمیم گرفتن» را بسیار مهم دانستند و افزودند: توابین در عاشورا به کمک امام حسین(ع) نیامدند اما بعداً قیام کردند و همه کشته شدند، ولی کار بی‌نتیجه بود چون به موقع نبود. ایشان، عقلانی بودن و اقدام براساس محاسبه را ویژگی دیگر 19 بهمن 57 دانستند و گفتند: برخی تصور می‌کنند که حرکت انقلابی مقابل عقلانیت است اما حرکت انقلابی بیش از هر حرکت دیگر به محاسبه و عقلانیت نیاز دارد. رهبر انقلاب استفاده از غفلت دشمن را دیگر خصوصیت ممتاز اقدام همافران خواندند و افزودند: دستگاه‌های ضداطلاعات و فرماندهان ارتش نتوانستند این حرکت را آن هم در نیروی هوایی کشف کنند یا حدس بزنند و در حقیقت از جاییکه فکر نمی‌کردند ضربه خوردند. حضرت آیت‌الله خامنه‌ای با اشاره به اقدام رژیم پهلوی در تعریف ارتش ذیل دستگاه نظامی آمریکا، گفتند: سازمان و سلاح و آموزش ارتش، آمریکایی بود و انتصابات مهم و حتی چگونگی استفاده از تسلیحات نیز براساس اجازه آمریکایی‌ها انجام می‌شد و شدت وابستگی به حدی بود که ایرانی‌ها اجازه بازکردن و تعمیر قطعات را هم نداشتند. ایشان، سخنرانی امام خمینی در آبان 1343 در مخالفت شدید با کاپیتولاسیون را اعتراض به سلطه ذلت‌بار آمریکا بر ارتش و کشور خواندند و افزودند: براساس کاپیتولاسیون که از صدر تا ذیل مقامات پهلوی آن را پذیرفته بودند، هیچ آمریکایی با هر جرمی نباید در ایران تحت تعقیب قضایی قرار می‌گرفت. ایشان، دفاع مقدس را صحنه بروز شایستگی‌های ارتشِ تحول‌یافته برشمردند و افزودند: هزاران شهید ارتشی همچون ستاره‌های درخشان در تاریخ ایران می‌درخشند. حضرت آیت‌‌الله خامنه‌ای دفاع از ایران را سرلوحه کارها و تقویت ارتش را مهمترین وظیفه خواندند و افزودند: ارتش باید از لحاظ نیروی انسانی، تسلیحات، آموزش، آمادگی‌های رزمی و دفاعی، رفع نقاط ضعف و آسیب‌های احتمالی، استمرار ابتکار و تولیدات نوآورانه روزبروز تقویت شود و ثابت کند که کارهای بسیار بزرگتری هم را می‌تواند انجام دهد. ابتدای این دیدار امیر سرتیپ حمید واحدی فرمانده نیروی هوایی ارتش جمهوری اسلامی ایران به بیان گزارشی از اقدامات یکساله این نیرو از جمله در زمینه ارتقاء قدرت پهپادی، تشکیل مراکز عملیات پدافند سایبری، فرماندهی اتاق‌ جنگ هوشمند، انجام مانورها و مسابقات نظامی و همچنین اهتمام به تربیت کادر «توانمند، با انگیزه و انقلابی» پرداخت. انتهای پیام/
3252698,طراحی و تست پهپاد استراتژیک برد بلند در نیروی هوایی ارتش,۱۸ بهمن ۱۴۰۳ - ۱۳:۱۰,https://newsmedia.tasnimnews.com/Tasnim/Uploaded/Image/1402/05/01/1402050111485629928007694.jpg,به گزارش گروه دفاعیخبرگزاری تسنیم، امیر خلبان حمید واحدی فرمانده نیروی هوایی ارتش امروز پنجشنبه در حاشیه تجدید میثاق با بنیانگذار انقلاب اسلامی در چهل و ششمین سالگرد پیروزی انقلاب گفت: روز نوزدهم بهمن ماه روز بیعت کارکنان نیروی هوایی الهی با حضرت امام در مدرسه علوی و نقطه عطفی در پیروزی انقلاب اسلامی بود. وی گفت: پیوستن کارکنان نیروی هوایی نیرویی که به هیچ وجه رژیم ستمشاهی فکر آن را نمی‌کرد، باعث تسریع در پیروزی انقلاب شد که ما این روز را گرامی می‌داریم و این روز به نام روز نیروی هوایی الهی نامگذاری شد. فرمانده نیروی هوایی ارتش افزود: کارکنان نیروی هوایی در این روز به محضر رهبر معظم انقلاب مشرف می‌شوند چرا که رهبری به این روز بسیار اهمیت می دهند و در هر شرایطی حتی در زمان کرونا اجازه لغو این دیدار را ندادند که این باعث افتخار ما است و مسئولیت ما را دو چندان می‌کند. واحدی ادامه داد: ما کارکنان نیروی هوایی هرسال در شروع سالگرد پیروزی انقلاب با حضور در حرم بنیانگذار انقلاب با امام بیعت کرده و اعلام می‌کنیم که امام (ره)  ما با تمام وجودمان، تا آخرین قطره خون مسیر شما را ادامه میدهیم و از نظام مقدس جمهوری اسلامی ایران، از ولایت فقیه و از کشور دفاع می‌کنیم. وی با بیان این که نیروی هوایی الهی ارتش از اول انقلاب تا امروز  کارنامه بسیار درخشانی داشته است، گفت: در دوران انقلاب اولین نیروی نظامی بود که به صفوف انقلابیان پیوست. غائله کردستان و هشت سال دفاع مقدس  را با پیروزی پشت سر گذاشت و الان هم در مردم یاری در کمک‌هایی که در حوادث غیر مترقبه به وجود می‌آید و در تمام شرایط همواره پشتیبان مردم است. وی با تاکید بر اینکه آمادگی رزمی نیروی هوایی روز به روز افزایش داده می‌شود، گفت: با تلاش‌هایی که دلیر مردان نیروی هوایی و متخصصان حوزه صنعت کشورمان انجام دادند ما از وابستگی نجات پیدا کردیم و با تمام قدرت اعلام می‌کنیم که ما در نیروی هوایی ارتش به خودکفایی رسیده‌ایم. واحدی با بیان اینکه در نیروی هوایی ارتش از تجهیزات بومی استفاده می‌کنیم، گفت: دستاوردهای بسیار خوبی بویژه در حوزه پهپاد داشته‌ایم. وی افزود: ما یک پهپاد استراتژیک برد بلند در نیروی هوایی طراحی، ساخته و آزمایش کردیم که یکی از موفقیت‌های بسیار خوب ما است. این پهپاد توان رزم ما را بسیار بالا می‌برد،  همچنین در بازآماد هواپیماهای نیروی هوایی چه هواپیماهای ترابری چه هواپیمای شکاری و آموزشی همه در کشور به دست همکارانم در نیروی هوایی و صنعت هوایی کشور بازآماد می شود و تمام آموزش های خلبانی در کشورمان انجام می‌شود. فرمانده نیروی هوایی ارتش گفت: تحریم‌ها اولین جایی که اثر گذاشت نیروی هوایی بود و باعث خیر و برکت برای ما بود. ما را آبدیده کرد و توانستیم با اقتدار روی پای خودمان بایستیم. وی افزود: یک زمانی ما اجازه دست زدن به هواپیما نداشتیم اما امروز متخصصان و جوانان دانشمند کشورمان هواپیمای شکاری طراحی می‌کنند و می‌سازند. انتهای پیام/
3252680,فرماندهان نیروی هوایی ارتش فردا با رهبر انقلاب دیدار می‌کنند,۱۸ بهمن ۱۴۰۳ - ۱۲:۴۸,https://newsmedia.tasnimnews.com/Tasnim/Uploaded/Image/1403/11/18/1403111812481918032083094.jpg,به گزارش گروه دفاعیخبرگزاری تسنیم، همزمان با دهه فجر و سالروز بیعت تاریخی جمعی از همافران با حضرت امام خمینی(ره) در 19 بهمن سال 1357، طبق روال هر سال، جمعی از فرماندهان و کارکنان نیروی هوایی و پدافند هوایی ارتش جمهوری اسلامی ایران فردا جمعه 19 بهمن 1403 با حضرت آیت‌الله خامنه‌ای رهبر انقلاب اسلامی دیدار خواهند کرد‌.  انتهای پیام/
3252595,سرلشکر سلامی: نسل‌های جدید سلاح‌ها به میدان می‌آید+فیلم,۱۸ بهمن ۱۴۰۳ - ۱۱:۲۶,https://newsmedia.tasnimnews.com/Tasnim/Uploaded/Image/1403/11/18/140311181009472132081502.jpg,به گزارشخبرگزاری تسنیماز بندرعباس، سردار سرلشکر پاسدار حسین سلامی فرمانده کل سپاه پاسداران انقلاب اسلامی در حاشیه مراسم الحاق دستاوردهای جدید نیروی دریایی سپاه، با تبریک فرا رسیدن ایام چهل و ششمین سالگرد پیروزی انقلاب اسلامی اظهار داشت: سپاه سال‌های سال از ابتدای تشکیل تا به امروز مستمراً در مرحله تکامل قدرت، تکوین قدرت و بلوغ قدرت خود به سر می‌برد و تلاش کرده که متناسب با رشد تهدیدات و تغییر ماهیت آنها، قدرت خود را منطبق کند. وی با بیان اینکه ایران به دلیل اتصال به اقیانوس‌ها از طریق خلیج فارس و دریای عمان، یک مساحت بین‌المللی هم دارد، افزود: اقیانوس‌ها مسیر امتداد منافع ملی ما در دریا هستند و بخش مهمی از اقتصاد کشور ما از طریق دریا صورت می‌گیرد و ما ملزم هستیم به اینکه از منافع متحرکمان در دریا حفاظت و صیانت کنیم. فرمانده کل سپاه با تاکید بر اهمیت دفاع از کشور در مناطق دوردست، تصریح کرد: ما همیشه معتقد هستیم که دفاع از کشور ما باید بر اساس قدرت اثر روی مناطق دوردست باشد طبیعتاً اجازه نمی‌دهیم به دشمن که به مرزهایمان نزدیک شود و دشمن را همیشه سعی می‌کنیم در دوردست درگیر کنیم. . سرلشکر سلامی با اشاره به اهمیت ناو شهید بهمن باقری، گفت: با این ناو توانسته‌ایم قابلیت و قدرت دفاعی خودمان را به مناطق دور دست منتقل کنیم و برد دریانوردی شناورهای تندروی خودمان را با برد دریانوردی این شناور ترکیب کنیم و عمق مناسبی به دفاع خودمان در مناطق دوردست بدهیم. وی با بیان اینکه این ناو همه اجزای یک رزم کامل را در اختیار دارد، افزود: رزم موشکی، پدافند هوایی، رزم مین، رزم پهپادی، جنگ الکترونیک و سامانه‌های جمع‌آوری اطلاعات از انواع مختلف در این ناو وجود دارد و یک پدیده کامل رزمی است. فرمانده کل سپاه در پایان با تاکید بر لزوم نوسازی و توسعه مستمر قدرت، خاطرنشان کرد: سپاه همیشه تلاش می‌کند که در وضعیت موجودش متوقف نشود. توقف برای ما به مفهوم عقب ماندن است. صحنه‌های تقابل و رقابت برای ساخت قدرت، صحنه‌های سیالیست و دائماً قدرت باید نوسازی شود، نسل‌های جدیدی به وجود بیاید و قدرت‌های ماقبل منسوخ می‌شود این عقیده سپاه است و در این امتداد حرکت می‌کند. انتهای پیام/864
3252590,سرلشکر باقری: پایگاه‌های دریایی ایجاد خواهیم کرد‌‌ + فیلم,۱۸ بهمن ۱۴۰۳ - ۱۱:۲۲,https://newsmedia.tasnimnews.com/Tasnim/Uploaded/Image/1402/08/30/1402083011445990928821384.jpg,"به گزارشخبرگزاری تسنیماز بندرعباس، سرلشکر محمد باقری رئیس ستادکل نیروهای مسلح، در حاشیه مراسم رونمایی از ناو پهپادبر سردار شهید بهمن باقری، با تبریک اعیاد شعبانیه و سالگرد پیروزی انقلاب اسلامی، اقدام مبتکرانه نیروی دریایی سپاه پاسداران انقلاب اسلامی در بهره‌گیری از یک شناور تجاری و ایجاد یک پایگاه دریایی چندمنظوره را ارزشمند خواند. وی با بیان اینکه ایجاد ناوبندرها و پایگاه‌های متحرک دریایی یکی از روش‌های عمق‌بخشی به توان دریایی کشور است، افزود: تاکنون تعدادی از ناوبندرهای ما در نیروی دریایی سپاه و نیروی دریایی ارتش فعال شده‌اند و در حال اجرای مأموریت هستند. سرلشکر باقری با اشاره به قابلیت‌های این شناور جدید، تصریح کرد: این شناور دارای امکان انتقال شناورهای تندروی موشک‌انداز، پهپادهای با مأموریت‌های گوناگون، بالگرد و همچنین توان دفاع موشکی از خودش در برابر تهدیدات هوایی و دریایی است و در یک کلام، یک توانمندی مناسب دریایی در دوردست‌ها برای دفاع از منافع جمهوری اسلامی ایران و امنیت آبراه‌های مختلف برای ناوگان تجاری و نفتی کشور است. رئیس ستادکل نیروهای مسلح تأکید کرد: این روند ادامه خواهد داشت و ما به‌تعداد مورد نیاز این‌گونه پایگاه‌های دریایی را ایجاد خواهیم کرد که در گام نخست در دریای عمان و اقیانوس هند و در گام‌های بعدی در سراسر جهان از منافع دریایی ما و آبراه‌ها و ناوگان دریایی ما محافظت خواهند کرد و امنیت را برای تجارت ما به‌همراه می‌آورند. سرلشکر باقری با یادآوری اشتباه محاسباتی دشمن در ارزیابی توانمندی‌های ایران، اظهار داشت: دشمن در محاسبه‌اش نسبت به توانمندی جمهوری اسلامی ایران، بازدارندگی پایدار، اراده ملت ایران و نیروهای مسلح در دفاع از منافع خود و پیشبرد اهدافش دچار اشتباه محاسباتی بود. وی با ابراز اینکه ""در این دو ماه بخش کوچکی از توانمندی‌های جمهوری اسلامی ایران به نمایش گذاشته شد.""، اضافه کرد: الحاق‌هایی از توانمندی‌های گوناگون در نیروی دریایی ارتش، نیروی دریایی سپاه، پهپاد ارتش و سایر ابعاد به اجرا درآمد و توانمندی‌های جدید به نیروهای مسلح ما اضافه شد، رزمایش‌های گوناگونی انجام شد و انجام خواهد شد که اینها نمایش‌دهنده توانمندی‌ها و آمادگی نیروهای مسلح ماست. سرلشکر باقری با تأکید بر آمادگی روزافزون نیروهای مسلح برای دفاع از کشور خاطرنشان کرد: دشمنان ما پیام‌های لازم را دریافت کرده و متوجه این شده‌اند که ما هرروزه برای دفاع از کشور آماده‌تریم و هیچ تهدیدی برای کشور ما معنا و مفهوم عمل‌کننده و تأثیرگذاری را نخواهد داشت. . انتهای پیام/864/.+"
3252586,تجدید میثاق فرماندهان نیروی هوایی ارتش با آرمانهای امام(ره),۱۸ بهمن ۱۴۰۳ - ۱۱:۲۱,https://newsmedia.tasnimnews.com/Tasnim/Uploaded/Image/1403/11/18/1403111811204073432082154.jpg,به گزارش گروه دفاعیخبرگزاری تسنیم، امیر خلبان حمید واحدی فرمانده نیروی هوایی ارتش جمهوری اسلامی ایران و جمعی از فرماندهان و کارکنان این نیرو به مناسبت چهل و ششمین سالگرد پیروزی انقلاب و در آستانه نوزدهم بهمن، روز نیروی هوایی ارتش با حضور در حرم بنیانگذار انقلاب اسلامی با آرمان‌های حضرت امام خمینی (ره) تجدید میثاق کردند. در این مراسم فرماندهان نیروی هوایی ارتش با نثار گل و قرائت زیارتنامه یاد امام راحل را گرامی داشتند. انتهای پیام/
3252524,سایه پهپادهای سپاه بر اقیانوس‌ها با ناو شهید باقری|گزارش,۱۸ بهمن ۱۴۰۳ - ۱۱:۱۰,https://newsmedia.tasnimnews.com/Tasnim/Uploaded/Image/1403/11/18/1403111811012632532081754.jpg,به گزارش گروه دفاعیخبرگزاری تسنیم، صبح امروز و طی مراسمی ناو پهپادبر چندمنظوره شهید «بهمن باقری» به نیروی دریایی سپاه الحاق شد. در جریان رونمایی از این ناو برای نخستین مرتبه از پهپاد کوچک سازی و بدون سرنشین شده هواپیمای «قاهر» در 2 اندازه و با ماموریت‌های مختلف برای نخستین مرتبه رونمایی شد. . بر اساس تصاویر منتشر شده ناو شهید باقری از سازه‌ای مشابه با ناو شهید مهدوی بهره می‌برد و همانطور که فرمانده نیروی دریایی سپاه نیز به آن اشاره کرده است ناو شهید باقری حاصل تغییر کاربری یک شناور تجاری است که این امر یعنی تبدیل شناورهای تجاری به شناورهای نظامی امری مقرون به صرفه از نظر اقتصادی است، امروزه در برخی از نیروهای دریایی جهان نیز از همین روش استفاده می‌شود. بر این اساس می‌توان گفت شناور شهید باقری حدود 35 هزار تن وزن،‌ 240 متر طول و 27 متر عرض دارد. علاوه بر این،‌ ناو شهید باقری به یک باند به طول 180 متر برای پرواز انواع پهپادها نیز مجهز شده است.  بر اساس تصاویر منتشر شده ناو شهید باقری قادر است انواع پهپادهای رزمی و شناسایی که در سازمان رزم نیروی دریایی سپاه وجود دارد را با خود حمل کند و علاوه بر آن قادر به حمل انواع بالگردهای سبک و نیمه سنگین نیز هست. ضمن آنکه برای نخستین مرتبه در کشور شناور شهید باقری به بالابرهای نقل و انتقال پهپاد از آشیانه‌های درون ناو به باند پرواز و تجهیزات لازم برای فرود پهپاد مانند کابل‌های کاهش سرعت یا بریر نیز مجهز شده است. در حوزه تسلیحاتی،‌ ناو شهید باقری قادر به حمل هشت موشک کروز ضدکشتی، موشک‌های پدافند هوایی کوثر و یک توپ 30 میلیمتری در سینه شناور است که این موضع ناو شهید باقری را قادر به اجرای انواع ماموریت‌های آفندی و پدافندی می‌‌سازد.  همچنین ناو شهید باقری می‌تواند مانند سایر ناوهای پشتیبان نیروی دریایی سپاه انواع شناورهای تندرو هجومی و زیرسطحی‌های هوشمند بدون سرنشین این نیرو را نیز با خود حمل کند و علاوه بر ماموریت‌های پهپادی، ‌انواع ماموریت‌های آفندی در عرصه دریا را نیز اجرا  و پشتیبانی کند.   آنطور که فرمانده نیروی دریایی سپاه سردار تنگسیری اعلام کرده است ناو شهید باقری قادر است یک سال بدون سوختگیری به اجرای ماموریت بپردازد که این امر نشان از تاون بالای دریانوردی این شناور و افزایش قابلیت‌های ماندگاری و تاب آوری آن در عرصه دریا دارد.  اما نکته‌ای که بیش از همه باید به آن توجه داشت آن است که این شناور می‌تواند 22 هزار مایل دریایی را بپیماید که این مزیت در کنار حمل انواع پهپادهای رزمی و شناسایی با برد بیش از 2 هزار کیلومتر امکان اجرای ماموریت‌های اقیانوسی را به نیروی دریایی سپاه اضافه خواهد و موجبات حفاظت از منافع ملی در آبهای دور دست را فراهم می‌کند. انتهای پیام/
3252470,سرلشکر باقری: قدرتمندانه در آب‌های دوردست حضور خواهیم یافت,۱۸ بهمن ۱۴۰۳ - ۰۹:۰۴,https://newsmedia.tasnimnews.com/Tasnim/Uploaded/Image/1403/10/26/1403102611052954631897854.jpg,به گزارشخبرگزاری تسنیماز بندرعباس، سرلشکر محمد باقری در این مراسم، ضمن تبریک اعیاد شعبانیه و سالگرد پیروزی انقلاب اسلامی و گرامیداشت یاد و خاطره امام و شهدای انقلاب اسلامی، اظهار داشت: «انقلاب اسلامی اتفاقی بی‌نظیر در تاریخ ملت کهن ایران است و با وجود تمام فشارهایی که در این 46 سال بر این ملت وارد شده، کشور عزیز ما روز به روز در حال پیشرفت است.» رئیس ستاد کل نیروهای مسلح با اشاره به اینکه قبل از پیروزی انقلاب اسلامی بیش از 90 درصد تجهیزات و تسلیحات نظامی ایران وارداتی بود، تصریح کرد: «امروز با افتخار جوانان این ملت، دانشمندان این کشور و شرکت‌های دانش‌بنیان، کشور را به جایی رسانده‌اند که بیش از 90 درصد تجهیزات دفاعی و نظامی ما تولید این ملت بزرگ است و نیازی به هیچ بیگانه‌ای نداریم.» سرلشکر باقری با بیان اینکه ملت ایران با روحیه‌ی شهادت‌طلبی، ایثارگری، خودباوری و اراده مستحکم، قابل تحریم نیست، افزود: «برای استقلال و حاکمیت ملی، باید روز به روز بر قدرت خود بیفزاییم؛ قدرتی که تمام زیرساخت‌ها و الزامات آن را خداوند متعال به این ملت عطا فرموده است.» رئیس ستاد کل نیروهای مسلح، داشتن سرزمینی با موقعیت استثنایی و سواحل طولانی به آب‌های آزاد، ملتی بزرگ با اراده‌ای فولادین، ایمان الهی، روحیه‌ی شجاعت و ایثارگری و رهبری مقتدر را از جمله این الزامات برشمرد و تاکید کرد: «کشوری با سواحل این گونه، قطعاً خواهد توانست با استفاده مناسب از این گنج بی‌نظیر، به یک قدرت بزرگ در منطقه و قدرت مطرح در سطح جهانی تبدیل بشود.» سرلشکر باقری با اشاره به سیاست‌های توسعه دریا محور که با تصویب مقام معظم رهبری ابلاغ شده است، اظهار داشت: «این توسعه، این پیشرفت در سواحل، در جزایر، در کشور و در دریاها، مستلزم حفاظت در برابر طمع و تهدید بیگانگان و دشمنان این ملت است و نیروهای مسلح این وظیفه سنگین را بر عهده دارند.» رئیس ستاد کل نیروهای مسلح، دفاع و امنیت پایدار، بازدارندگی برای جلوگیری از جنگ و پیروزی قاطع در صورت تحمیل جنگ را وظیفه نیروهای مسلح دانست و تاکید کرد: «قدرت دریایی یکی از ابعاد اساسی این قدرت است و ساختن چنین توانمندی‌هایی مانند ناو پهپادبر شهید بهمن باقری، یکی از الزامات و مصادیق چنین قدرت ضروری برای کشور است.» سرلشکر باقری با بیان اینکه این شناور یک پایگاه متحرک است که به شکل خودکفا می‌تواند در سراسر آب‌های جهان حضور داشته باشد، تصریح کرد: «این ناو، می‌تواند تا عمق بزرگی از پیرامون خود، امنیت برقرار کند، از خود دفاع کند و از منافع این ملت، از خطوط کشتی‌رانی و از ناوگان تجاری و نفتی حفاظت بکند.» رئیس ستاد کل نیروهای مسلح با اشاره به اینکه سال‌هاست که خبری از تعرض دزدان دریایی یا دیگر حوادث و اتفاقات نسبت به ناوگان تجاری و نفتی کشور نمی‌شنویم، این امر را ناشی از حضور دائمی ناوها و ناوگروه‌های دریایی نیروهای مسلح در کنار ناوگان تجاری و نفتی کشور دانست. سرلشکر باقری تاکید کرد: «همانگونه که ناوهای بیگانه با تمسک به حقوق بین‌الملل دریایی تا نزدیکی آب‌های سرزمینی ما حضور پیدا می‌کنند، ما نیز چنین اجازه‌ای را در حقوق بین‌الملل داریم تا متقابلاً در سراسر آب‌های جهان و تا کنار آب‌های سرزمینی تمام سواحل حضور پیدا بکنیم و ما چنین قدرتی را ایجاد خواهیم کرد.» رئیس ستاد کل نیروهای مسلح تصریح کرد: «حداقل آن این است که با داشتن چنین شناورهایی، علاوه بر تامین امنیت خلیج فارس، تنگه هرمز و دریای عمان، در بخش بزرگی از نیمه شمالی و نیمه غربی اقیانوس هند، امنیت پایدار و قابل اتکا برای خطوط کشتیرانی برقرار خواهد شد.» سرلشکر باقری با بیان اینکه این توانمندی به هیچ وجه علیه هیچ یک از همسایگان و کشورهای منطقه نیست، به سفر دریایی ناوگروهی از نیروی دریایی سپاه به کشور همسایه جنوبی امارات عربی متحده در روزهای اخیر اشاره کرد و گفت: «همه رسانه‌ها و جهان دیدند که این سفر در اوج تحریم، در اوج تهدیدها اتفاق افتاد و چگونه این کشور همسایه از ناوهای سپاه و ارتش استقبال کرد. این نشان برادری اسلامی و همسایگی‌ست که در اون مسیر حرکت می‌کنیم.» رئیس ستاد کل نیروهای مسلح در پایان، این الحاق را به فرمانده نیروی دریایی سپاه و یکایک همرزمانش، همچنین به صنعت دفاعی کشور، وزارت دفاع و مجموعه‌های کشتیرانی تبریک گفت و از شهید بهمن باقری که نام او بر این ناو گذارده شده است، یاد کرد. انتهای پیام/
3252459,‌سلامی: ناو پهپادبر را برای دفاع در دوردست ساخته‌ایم,۱۸ بهمن ۱۴۰۳ - ۰۸:۴۴,https://newsmedia.tasnimnews.com/Tasnim/Uploaded/Image/1403/03/04/1403030414545084130147074.jpg,به گزارشخبرگزاری تسنیماز بندرعباس، سردار سرلشکر پاسدار «حسین سلامی» فرمانده کل سپاه در آئین الحاق ناو پهپادبر شهید باقری به نیروی دریایی سپاه که صبح امروز (پنج‌شنبه) با حضور سرلشکر «محمد باقری» رئیس ستاد کل نیروهای مسلح در خلیج فارس برگزار شد، با گرامی‌داشت چهل و ششمین سالگر پیروزی انقلاب اسلامی اظهار داشت: استقلال، یکی از دستاورد‌های بزرگ انقلاب اسلامی است و برای اینکه بر سرنوشت سیاسی خود حاکم باشیم، باید قدرتمند باشیم.فرمانده کل سپاه با اشاره به اینکه در جغرافیای سیاسی جهان، جایگاهی برای ضعفا قائل نیستند، افزود: قدرت‌های بزرگ تلاش می‌کنند نقشه سیاسی جهان را خود ترسیم کنند و کشور‌ها را به عنوان اقماری در مدار جاذبه قدرت خود قرار دهند و قدرت فرار را از ملت ها بگیرند. آنها که ضعیف اند و قدرت سیاسی ندارند مجبور به تسلیم اند. جنگ ابزار قدرت های سلطه طلب برای مسلط شدن بر سرنوشت ملت ها است. ما این فهم و این مفهوم را در قلب ملت بزرگ ایران به زیبایی می‌بینیم که این ملت با رهبری‌های حکیمانه و الهی رهبر بزرگوار خویش، مسیر قدرتمند شدن را انتخاب کرده است تا مجبور به تسلیم یا جنگ نشود.سرلشکر سلامی با تاکید بر اینکه برای اجتناب از جنگ، باید ظرفیت بازدارندگی را بالا برد، تصریح کرد: ما با هیچ یک از کشور‌ها و دولت‌هایی که آنها را به رسمیت می‌شناسیم، سر ستیز و جنگ نداریم و منطق ما تعامل با همه کشور‌های جهان بر اساس اصل برابری و عدالت در تعاملات بین‌المللی است.فرمانده کل سپاه با بیان اینکه ایران تهدید کشوری محسوب نمی‌شود و ابتدا به ساکن هیچ کشوری را تهدید نمی‌کند، تاکید کرد: در مقابل تهدید هیچ قدرتی قد خم نمی‌کنیم و امنیت ملی، حفظ منافع یک ملت و دفاع از ارزش‌های او، بر اساس قدرت به دست می‌آید. ما قوی شدن را مسیر خود قرار داده‌ایم و در این مسیر به دستاورد‌های بزرگی رسیده‌ایم. ما توانسته ایم تهدید های ناشی از تحریم ها را به فرصتی برای شکوفایی قدرت ملی خود تبدیل کنیم.سرلشکر سلامی با اشاره به اینکه ایران مهارت کافی برای خنثی کردن اثرات تحریم دشمنان را در اختیار دارد، اظهار داشت: این فقط به تکنیک و فنون عبور از تحریم‌ها متکی نیست، بلکه به رویش و زایش قدرت عظیمیست که بی‌کرانه در درون و نهاد این جامعه جاری است.فرمانده کل سپاه با بیان اینکه کشور ایران با مرز‌های جغرافیایی خود محدوده وسیعی از جهان را به خود اختصاص داده، تصریح کرد: مساحت واقعی جغرافیایی کشور ما به دلیل اتصال به اقیانوس‌ها و آب‌های آزاد، مساحتی است جهانی و ما نیازمند این هستیم که بتوانیم قابلیت دفاع در دوردست را فراهم کنیم.وی افزود: هر کشتی از ما در دریا به عنوان بخشی از خاک جمهوزی اسلامی ایران، بخشی از سرزمین، منافع و هویت ما محسوب می شود.بنابراین توانایی دفاع در هر نقطه از این اقیانوس های پهناور یک ضرورت و یک اصل الزام آور برای ساخت قدر در جامعه ما است.سرلشکر سلامی با تاکید بر اینکه ما باید بتوانیم از نزدیک در دوردست بجنگیم و از منافع خود دفاع کنیم، گفت: ما مجبور هستیم ظرفیت جنگ نزدیک در دور را به دست بیاوریم و قابلیت‌های دفاعی خود را به هر نقطه دلخواهی از دریا‌ها امتداد دهیم، زیرا این هم ارز و موازی امتداد منافع ملی ماست.فرمانده کل سپاه با بیان اینکه ناو پهپادبر شهید بهمن باقری، فقط یک ناو پهپادبر نیست، تصریح کرد: این یک یگان رزم دریایی کامل است که می‌تواند یک بار سیاره زمین را دور بزند، می‌تواند یک سال مستقل در آب‌های آزاد باقی بماند، می‌تواند در دوردست موشک‌های دوربرد کروز را شلیک کند، می‌تواند از خود در مقابل تهاجمات هوایی دفاع کند، می‌تواند شناور‌های تندرو را به هزاران مایل دورتر منتقل کند، می‌تواند پهپاد‌های متعددی را از خود عبور دهد و می‌تواند مین‌ریزی کند.سرلشکر سلامی تاکید کرد: متوقف نشدن در توسعه قدرت برای ما اهمیت دارد و به کشور‌های همسایه و برادر خود هم اعلام می‌کنیم هیچ یک از این پدیده‌ها در نیرو‌های سپاه یا ارتش جمهوری اسلامی ایران تهدیدی بر هیچ همسایه‌ای نیست.فرمانده کل سپاه در بخش دیگری از سخنان خود با اشاره به موضوع غزه، گفت: کسانی که در غزه ساکنند و در کرانه باختری، صاحبان اصلی آن سرزمین هستند، برای همیشه می‌مانند و کسانی که باید آنجا را ترک کنند، مهاجرانی هستند که غاصبانه از سایر کشور‌های جهان به فلسطین منتقل شدند.سرلشکر سلامی در پایان تاکید کرد: «ما راهمان را تحت هدایت‌های رهبر عزیز و عظیم‌الشأن انقلاب اسلامی حضرت امام خامنه‌ای برای فتح قله‌های طی خواهیم کرد. انتهای پیام/
3252456,"ویژگی‌های منحصربه‌فرد ""ناو پهپادبر شهید باقری"" + تصاویر",۱۸ بهمن ۱۴۰۳ - ۰۸:۳۸,https://newsmedia.tasnimnews.com/Tasnim/Uploaded/Image/1403/11/18/1403111810092367732081484.jpg,"به گزارشخبرگزاری تسنیماز بندرعباس، دریادار پاسدار علیرضا تنگسیری صبح امروز، پنجشنبه، در آیین الحاق ناو پهپادبر شهید باقری به نیروی دریایی سپاه پاسداران انقلاب اسلامی با گرامیداشت یاد و خاطره شهدای انقلاب، دفاع مقدس و امنیت اظهار داشت: مفتخریم که جشن پیروزی انقلاب اسلامی، پانزدهمین جشن الحاق تجهیزات را به نیروی دریایی سپاه داشتیم؛ این دستاورد را به همه نیروهای مسلح تبریک می‌گویم. وی با بیان اینکه ""امروز بزرگترین پروژه الحاق را داشتیم.""، افزود: ‌با توجه به فرمان رهبر انقلاب برای ساخت نیروی دریایی متحرک و دستور رئیس ستادکل نیروهای مسلح برای عمق‌بخشی قدرت نیروهای مسلح در دریاها و تأکید فرمانده سپاه برای قوی شدن، نیروی دریایی سپاه اقدام به تغییری کاربری یک کشتی تجاری کرد. فرمانده نیروی دریایی سپاه با بیان اینکه ناو شهید باقری با قابلیت حمل چندین اسکادران پروازی بدون سرنشین، نشست و برخاست جنگنده‌های بدون سرنشین، حمل و به‌کارگیری انواع پهپاد‌های گشتی و رزمی، قابلیت به‌آب‌اندازی و ازآب‌گیری انواع شناور‌های رزمی سبک و تندرو، و همچنین حمل و به‌کارگیری انواع بالگرد‌های رزمی و پشتیبانی، یک سکوی متحرک دریایی برای اجرای مأموریت‌های پهپادی و بالگردی در پهنه اقیانوس‌ها به‌شمار می‌رود، تصریح کرد: این ناو با قدرت دریانوردی در دریا تا فورس 9 (اقیانوس‌ها) و برد عملیاتی 22 هزار مایل دریایی (فراساحل)، امکان حضور و اجرای عملیات را برای مدت یک سال بدون نیاز به سوخت‌گیری مجدد در آب‌های دوردست فراهم می‌کند. دریادار تنگسیری با بیان اینکه این ناو در مدت 2 سال ساخته شد، ادامه داد:  ناو شهید باقری مجهز به جایگاه سوخت و سوخت‌گیری پهپادی، شناوری و بالگردی، سامانه‌های پدافندی هوایی برد کوتاه و متوسط، تجهیزات اشراف اطلاعاتی و برج مراقبت پرواز، امکانات حمل و به‌کارگیری انواع پهپاد، زیرسطحی‌های هدایت‌پذیر، قابلیت شناسایی انواع سیگنال الکترونیکی ـ جنگ الکترونیکی ـ سیگنیت کامل، توپ و سلاح‌های سطحی برد بلند، موشک‌های سطحی کروز برد بلند، امکان مقابله با انواع ریزپرنده و موشک‌های پدافند هوایی است، همچنین این ناو مجهز به باند پروازی با طول 180 متر است. فرمانده نیروی دریایی سپاه با اعلام اینکه ""علاوه بر این، ناو شهید باقری دارای امکانات بیمارستانی تخصصی شامل اتاق عمل، بخش مراقبت‌های ویژه CCU، رادیولوژی، دندانپزشکی و امکانات ورزشی شامل سالن ورزشی چندمنظوره، زمین چمن مصنوعی و سالن بدن‌سازی است.""، تأکید کرد: الحاق این ناو به ناوگان نیروی دریایی سپاه، گامی مهم در افزایش توان دفاعی و بازدارندگی جمهوری اسلامی ایران در آب‌های دوردست و حفظ امنیت منافع ملی کشور به‌شمار می‌رود.  انتهای پیام/+"
3252055,رونمایی از سامانه‌های جدید در رزمایش‌های نیروهای مسلح,۱۷ بهمن ۱۴۰۳ - ۱۳:۵۴,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم،‌ امیر عزیز نصیرزاده وزیر دفاع و پشتیبانی نیروهای مسلح در حاشیه جلسه امروز هیئت دولت در جمع خبرنگاران با اشاره به برگزاری نمایشگاه دستاوردهای این وزارتخانه در حیاط دولت، اظهار کرد: ما تکلیفی در قانون داریم که وزارت دفاع باید همکاری دفاع ملی داشته باشد و دانش ذخیره‌شده در صنایع وزارت دفاع که فناوری پیچیده‌ای و تولیدات های‌تک دارند باید در حوزه‌های مختلف از جمله صنعت نفت، خودرو، هوایی، دریایی بکارگیری شوند  وی ادامه داد: الان با بیش از 7000 شرکت خصوصی و بیش از 1300 شرکت دانش‌بنیان همکاری داریم. پارک‌های فناوری را تشکیل دادیم و پردیس‌هایی ایجاد کردیم. امیدواریم همکاری ما با بخش دانشگاهی و بخش خصوصی برای تولید سامانه‌هایی که در این نمایشگاه به نمایش درآمد توسعه دهیم. وزیر دفاع تاکید کرد: هرچه در نمایشگاه به معرض نمایش گذاشتیم، تولید و بکارگیری هم شده است. هیچکدام طرح نیست یا در مرحله تحقیقات قرار ندارد و بخش زیادی از این قطعات هم صادر می‌شوند. امیر نصیرزاده گفت: حدود یک ماه است نیروهای مسلح رزمایش‌های سلسله‌وار برگزار می‌کنند که احتمالاً تا نیمه اسفند ادامه پیدا خواهد کرد. در این رزمایش‌ها سامانه‌های جدید رونمایی می‌شود. در آینده نزدیک هم این امر تحقق خواهد یافت و جزئیات آن در همان زمان اعلام خواهد شد. انتهای پیام/
3251952,در کمترین زمان ممکن می‌توانیم هواپیمای مسافربری بسازیم,۱۷ بهمن ۱۴۰۳ - ۱۲:۲۸,https://newsmedia.tasnimnews.com/Tasnim/Uploaded/Image/1402/10/05/1402100509202610429062484.jpg,به گزارش گروه دفاعیخبرگزاری تسنیم، سردار رضا طلایی‌نیک سخنگوی وزارت دفاع در حاشیه نشست امروز هیئت دولت در جمع خبرنگاران، بیان کرد: صنایع هوایی کشور قابلیت تولید هواپیمای مسافربری و تجاری را دارند. اولین هواپیمای تجاری بومی که در واقع باری است تحت عنوان سیمرغ توسط صنایع هوایی وزارت دفاع ساخته شد و اکنون پرواز می‌کند و خدمات تجاری و باری در کشور ارائه می‌دهد.  وی اظهار کرد: قابلیت ساخت هواپیمای مسافربری به لحاظ دانش فنی و فناوری و بخشی از زیرساختهای آن وجود دارد. اگر دولت حمایت کند و تکمیل ظرفیت‌های زیرساختی و پشتیبانی لازم انجام شود، در کمترین زمان ممکن می‌توانیم به ساخت هواپیما بومی مسافربری برسیم و وابستگی شدیدی که کشور برای واردات هواپیما مسافربری دارد، با یک برنامه میان مدت و زمان بندی شده می‌تواند مرتفع شود. سخنگوی وزارت دفاع اضافه کرد: اما مستلزم آن است که در تکمیل زیرساخت و تامین منابع بودجه کمک شود. در ردیف بودجه سال آینده سازمان برنامه و دولت عددی حدود 500 میلیارد تومان در نظر گرفته‌اند، اما کافی نیست. اگر توسط مجلس و دولت پشتیبانی شود ما می‌توانیم در یک برنامه چند ساله به ساخت هواپیما مسافربری در کشور برسیم. انتهای پیام/
3251865,انهدام هدف بردبلند با عملیات همزمان باور۳۷۳ و S۳۰۰,۱۷ بهمن ۱۴۰۳ - ۱۱:۰۶,https://newsmedia.tasnimnews.com/Tasnim/Uploaded/Image/1403/11/17/1403111711070266232074124.jpeg,به گزارش گروه دفاعیخبرگزاری تسنیم، بامداد امروز، چهارشنبه، و در بخش نهایی مرحله دوم رزمایش پدافند هوایی اقتدار1403 سامانه راهبردی و بردبلند و بومی باور373 نیروی پدافند هوایی ارتش جمهوری اسلامی ایران پس از واگذاری هدف توسط شبکه یکپارچه پدافند هوایی کشور به این سامانه با شلیک موشک هدف متخاصم را سرنگون کرد. بنابر این گزارش در این بخش از رزمایش با حمله هواگردهای دشمن به منطقه رزمایش در کویر مرکزی، سامانه بومی باور373 با این هدف درگیر شد و با موفقیت هدف واگذاری را سرنگون کرد. . حضور همزمان سامانه‌های پدافند هوایی S300 و باور373 و تلفیق عملیاتی این سامانه‌ها با یکدیگر برای مقابله اهداف ارتفاع بلند از نکات شاخص این رزمایش بود. به گزارش تسنیم، اخیراً در جریان بازدید رئیس جمهور از دستاوردهای صنایع هوافضای وزارت دفاع برای نخستین مرتبه تصاویری از نسل جدید سامانه باور373 نمایش داده شده بود. انتهای پیام/+
3251606,یک مقام امنیتی دروغ جدید نیویورک تایمز را تکذیب کرد,۱۶ بهمن ۱۴۰۳ - ۲۰:۵۶,https://newsmedia.tasnimnews.com/Tasnim/Uploaded/Image/1403/10/08/1403100816544587131772894.jpg,یک مقام امنیتی در گفت‌وگو با تسنیم گفت که ادعای نیویورک تایمز مبنی بر اینکه یک تیم مخفی از دانشمندان ایران در حال بررسی روش سریع‌تر برای ساخت سلاح اتمی‌اند، چیزی جز پریشان‌گویی و هذیان‌گویی نیست و واقعیت ندارد. این مقام آگاه گفت: این توهمات بیش از آنکه ربطی به واقعیت داشته باشد، خوش‌رقصی برخی رسانه‌های آمریکایی برای نتانیاهو است. به گزارش تسنیم، نیویورک تایمز به‌واسطه حضور رونن برگمن خبرنگار صهیونیست در این روزنامه و همکاری او با فردی به‌نام فرناز فصیحی که او هم به‌واسطه برگمن به بخشی از بازوی رسانه‌ای موساد تبدیل شده است، عملاً نقش دستگاه پروپاگاندای سیستم امنیتی صهیونیستها را بازی می‌کند. نیویورک تایمز به‌واسطه این مأموریتی که به‌عهده گرفته است، به‌صورت متناوب و مکرر دروغهایی را علیه ایران تولید می‌کند و به‌همراه رسانه‌هایی مانند رویترز به بنگاه‌های پخش دروغ درباره ایران معروف است. انتهای پیام/+
3251455,باقری: باید در لبه‌های فناوری هوش مصنوعی و لیزر گام برداریم,۱۶ بهمن ۱۴۰۳ - ۱۶:۰۲,https://newsmedia.tasnimnews.com/Tasnim/Uploaded/Image/1403/11/16/1403111616020493532068074.jpg,به گزارش گروه دفاعیخبرگزاری تسنیم، سردار سرلشکر محمد باقری رئیس ستاد کل نیرو‌های مسلح در آئین معارفه فرمانده قرارگاه مشترک پدافند هوایی خاتم الانبیا که  در ستاد این قرارگاه برگزار شد، با تبریک اعیاد شعبانیه و ایام الله دهه مبارک فجر و گرامیداشت چهل و ششمین سالگرد پیروزی انقلاب اسلامی و قدردانی از پیشرفت‌های توان دفاعی کشور پس از پیروزی انقلاب اسلامی گفت: خدای بزرگ را شاکریم در طلیعه چهل و هفتمین سال پیروزی انقلاب اسلامی و استقرار نظام مقدس جمهوری اسلامی آوازه ایران و ایرانی جهانگیر شده است و با وجود جنگ تحمیلی 8 ساله، تحریم‌ها درگیری‌های ضد انقلاب و گروهک‌های تروریستی و دیکر توطئه‌های دشمنان ؛ نیروهای مسلح و حوزه نظامی کشور به نقطه‌ای از اقتدار در عرصه‌های مختلف رسیده‌اند که محصول آن قدرت بازدارندگی امروز ایران اسلامی است.  وی افزود: صنعت دفاعی کشور در قبل از انقلاب وابسته و بالای 90 درصد بر واردات تمرکز داشت این در حالی است که به برکت انقلاب و نظام اسلامی هم اکنون درصد از نیازمندی‌های خود را در داخل می‌سازیم و حتی بخشی از آن را به کشورهای دیگر صادر می‌کنیم. سرلشکر باقری تصریح کرد: به فضل الهی تحت تدابیر و فرامین فرمانده معظم کل قوا، نیروهای مسلح مسیر پرفروغ قدرت افزایی برای کشور را تداوم خواهند بخشید و متناسب با تهدیدات متصور و الزامات و اقتضائات روز خود را مجهز به سامانه‌ها و تجهیزات مدرن و پیشرفته کرده و در این راستا از توان بومی و داخلی کشور استفاده کرده‌اند و در اوج آمادگی‌ها به دشمنان خیره سر اجازه نخواهند داد به میهن اسلامی چپ نگاه کنند. وی با قدردانی از تلاش‌های موثر و موفق  امیر رحیم‌زاده طی مدت تصدی فرماندهی قرارگاه خاطر نشان کرد: امیر سرتیپ رحیم زاده که بیش از سه و نیم سال در جایگاه فرماندهی این قرارگاه ایفای نقش کردند، توانستند با مدیریت خوب تحرک بالا قاطع و پاسخگو گام‌های خوبی در این مدت برای تحقق تدابیر فرماندهی معظم کل قوا در قرارگاه پدافند هوایی عملی کنند و معظم له از ایشان اعلام رضایت کرده‌اند. وی افزود: امیدوار هستیم امیر رحیم‌زاده در ادامه در صحنه‌های خدمت به نظام مقدس جمهوری اسلامی و نیروهای مسلح کشور نیز موفق و سربلند باشند. رئیس ستاد کل نیرو‌های مسلح با بیان اینکه امیر صباحی فرد از امروز با تایید فرماندهی معظم کل قوا کار خود را در سمت جدید آغاز می‌کند، افزود: این تایید نشانه اعتماد و انتظار پیش برندگی ماموریت‌های قرارگاه در امن سازی آسمان کشور و مقابله با تهدیدات و خطرات محتمل علیه حریم ایران اسلامی است و سوابق و توانمندی‌های ایشان پشتوانه خوب و مطمئنی برای حرکت منطبق بر اصول و مطابق تدابیر فرمانده کل قوا و دستورات سلسله مراتب است. وی با اشاره حوادث و رخدادهای اخیر و شرایط خطیر منطقه غرب آسیا و تداوم دشمنی‌های رژیم صهیونیستی و آمریکا علیه انقلاب اسلامی و ایران مقتدر، اهمیت و حساسیت مسئولیت قرارگاه مشترک پدافند هوایی خاتم الانبیا (ص) را یادآور و خاطرنشان کرد: ماموریت این قرارگاه برای سال‌ها است که در اولویت اول نیرو‌های مسلح به معنای تمرکز توان و پشتیبانی‌ها و البته سنگینی و خطیر بودن مسئولیت قرار دارد و بازوان پدافندی و آفندی نیروهای مسلح بایستی تواما نقش خود را در ایجاد بازدارندگی پایدار و کارآمد ایفا کنند. سرلشکر باقری با تاکید بر لزوم ارتقای شبکه یکپارچه فرماندهی و کنترل در حوزه پدافند هوایی متناسب با تهدیدات و الزامات روز گفت: این قرارگاه بنابر تدبیر فرماندهی معظم کل قوا با ساختار کوچک و چابک، اما با وحدت فرماندهی کامل عملیاتی شکل گرفته است؛ تا با در اختیار گرفتن نیروی پدافند هوایی ارتش، فرماندهی پدافند هوایی نیروی هوا فضای سپاه و سایر بخش‌های پدافندی کشور، فرماندهی یکپارچه ایجاد کند و با سرعت و دقت عمل از فضای کشور حراست کرده و آن را در برابر تهدیدات دشمن نفوذ ناپذیر کند. وی مسئولیت بزرگ قرارگاه در نظارت، بازرسی،کنترل کیفیت، آموزش و مهارت، یکسان‌سازی آیین نامه‌ها و روش ها را مهم توصیف کرد و ادامه داد: همانگونه که در این مأموریت، لحظه‌ای غفلت یا اشتباه قابل پذیرش نیست؛ در عین حال برای اجرای این مسئولیت تلاش شده است تا تمامی روابط کاری در سلسله مراتب فرماندهی کاملاً شفاف و بدون ابهام و موازی‌کاری و قطعی باشد. سرلشکر باقری با اشاره به ضرورت هماهنگی و هم افزایی بخش‌های مختلف نیروهای مسلح با قرارگاه مشترک پدافند هوایی خاتم الانبیا است، گفت: ستاد کل نیرو‌های مسلح، قرارگاه مرکزی خاتم الانبیا (ص)، وزارت دفاع، ستاد فرماندهی ارتش و سپاه پاسداران و همه مجموعه‌های نیرو‌های مسلح وظیفه دارند، با نگاه اولویت به این قرارگاه بنگرند و تمامی پشتیبانی‌ها را با حداکثر توان تامین کرده و در اختیار این مجموعه قرار دهند. وی با اشاره به انتظارات و تاکیدات فرمانده معظم کل قوا و لزوم توجه به اجرای تدابیر معظم له در اجرای طرح جامع پدافند هوایی گفت: قرارگاه مشترک پدافند هوایی خاتم الانبیا باید دفاع یکپارچه، خلل ناپذیر و بدون هرگونه شبهه و موازی کاری و ابهام را ایجاد کند و اجرای ابلاغیه‌های ستاد کل و قرارگاه خاتم، هم افزایی حداکثری و تلاش برای پیگیری رفع کاستی‌ها در ابعاد مختلف و ارتقای کیفی سامانه‌ها را نیز مد نظر قرار دهد. رئیس ستادکل نیرو‌های مسلح عنوان کرد: قرارگاه مسئولیت دارد که شبکه یکپارچه فرماندهی و کنترل را به روز و بهتر از قبل ساماندهی کند و شبکه‌های کارآمد را با خط فرمان کوتاه و پاسخگویی به لحظه ارتقا دهد. سرلشکر باقری با تاکید بر ضرورت توجه به حوزه‌های علوم جدید که در پدافند هوایی فوق العاده اثرگذار است، افزود: باید در حوزه جنگ الکترونیک با معانی و مفاهیم جدید آن، حوزه سایبر و سایبر الکترونیک، حوزه لیزر و کوانتوم و بویژه هوش مصنوعی تلاش کنیم و اطلاعات به روز داشته باشیم و در لبه‌های فناوری از این علوم جدید استفاده کنیم. رئیس ستاد کل نیروهای مسلح بیان داشت: تهدیدات و روش‌های نبرد دائماً در حال تغییر است و این قرارگاه مسئولیت تحقیق و درک روش‌های کارآمد و نوین برای دفاع مطمئن و غیر قابل نفوذ از فضای کشور را برعهده دارد. لذا هرگونه غفلت و درنگ در این زمینه جایز نیست. وی در پایان با آرزوی موفقیت برای امیر صباحی فرد بیان داشت: قرارگاه دائماً باید به روز و در صحنه باشد و مشکلات و نقاط ضعف و قوت را به خوبی درک و کشف کنند و در جهت رفع نقاط ضعف و تقویت نقاط قوت دائماً مطالبه گری داشته باشد که این مطالبه‌گری با حضور میدانی واقعی و موثر و اطلاع به روز از سامانه‌ها و سازمان‌های تحت امر تحقق می‌یابد. انتهای پیام/
3251391,فرمانده جدید قرارگاه پدافند هوایی کشور منصوب شد,۱۶ بهمن ۱۴۰۳ - ۱۵:۱۲,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم،‌ سردار سرلشکر محمد باقری رئیس ستادکل نیروهای مسلح با تایید فرماندهی معظم کل قوا در حکمی امیر سرتیپ صباحی‌فرد، فرمانده نیروی پدافند هوایی ارتش را با حفظ سمت به فرماندهی قرارگاه مشترک پدافند هوایی کشور منصوب کرد. پیش از این امیر سرتیپ قادر رحیم‌زاده عهده دار این مسئولیت بود. همچنین فرمانده معظم کل قوا (مدظله العالی) به پیشنهاد فرمانده کل ارتش جمهوری اسلامی ایران، امیر سرتیپ قادر رحیم زاده را به سمت مشاور فرمانده کل ارتش منصوب و مقرر فرمودند؛ «امیر رحیم زاده فرمانده خوبی است، باید از او تقدیر شود.این مدت( فرماندهی قرارگاه مشترک پدافند هوایی) خوب تلاش کرد». سرلشکر باقری در آئین تکریم و معارفه فرمانده جدید قرارگاه مشترک پدافند هوایی کشور گفت: نیروهای مسلح در اوج آمادگی هستند و به دشمنان خیره سر اجازه نخواهند داد به میهن اسلامی چپ نگاه کنند. وی افزود: بازوان پدافندی و آفندی نیروهای مسلح بایستی تواما نقش خود را در ایجاد بازدارندگی پایدار و کارآمد ایفا کند. انتهای پیام/
3251333,نیروی هوایی بخش بسیار مهم قدرت دفاعی و تهاجمی ما است,۱۶ بهمن ۱۴۰۳ - ۱۴:۲۹,https://newsmedia.tasnimnews.com/Tasnim/Uploaded/Image/1403/11/16/1403111614152523232065864.jpg,به گزارش گروه دفاعیخبرگزاری تسنیم، امیر سرلشکر سیدعبدالرحیم موسوی فرمانده کل ارتش جمهوری اسلامی ایران، در نشست هماهنگی و هم‌افزایی فرماندهان و مسئولان عالی‍رتبه ارتش که در آستانه 19 بهمن سالروز نیروی هوایی ارتش در ستاد این نیرو برگزار شد، ضمن تبریک ایام الله فجر انقلاب و روز نیروی هوایی، گفت: حادثه شگفت‌انگیز 19بهمن سال 57 و پیشگامی نیروی هوایی ارتش، نقطه عطفی در انقلاب اسلامی بود که ضمن تزلزل پایه‌های رژیم فاسد پهلوی، شتاب‍دهنده انقلاب اسلامی ایران شد.  سرلشکر موسوی با بیان اینکه نهضت خودکفایی و خوداتکایی از نیروی هوایی آغاز و موجب مباهات و سرآغاز باور توانمندی‌های داخلی شد، گفت: نیروی هوایی ارتش نه تنها در پیوند ارتش و مردم پیشگام بود، بلکه در 46 سال گذشته، ده‍ها مدال پرافتخار اولین‍ها را به خود اختصاص داد که از جمله آنها می‍توان به اولین‍ها در خودکفایی، پاسخ به دشمن بعثی، طراحی و ساخت هواپیما، آموزش‌های خلبانی، استقبال و حفظ امنیت حضرت امام در ورود به میهن اسلامی و بهشت زهرا و همراهی با ستاد جنگهای نامنظم شهید چمران اشاره کرد. فرمانده کل ارتش با اشاره به حضور بی بدیل نیروی هوایی در مقاطع مختلف و تقدیر از مجاهدت‌های نیروی هوایی ارتش اظهار کرد: نقش این نیرو در عملیات‌های بزرگ و پیروزمندانه رزمندگان نیروهای مسلح تعیین کننده بود و بدون تردید بخش عظیمی از پیروزی‌های دفاع مقدس مرهون مجاهدت‍های نیروی هوایی است. وی با تاکید بر اینکه خلبانان شجاع  و حاذق نیروی هوایی ارتش در دوران جنگ تحمیلی بیش از 300 هزار مرحله پرواز انجام داده‌اند، خاطرنشان کرد: جابجایی دو میلیون نفر از جمله مجروح و رزمنده و 140 هزار تُن مهمات، تجهیزات و سایر ملزومات را در طول جنگ تحمیلی کار ساده‌ای نبود. علاوه بر این کارکنان متخصص، فنی و انقلابی در همین 8 سال بالغ بر 250 فروند هواپیما را تعمیر و بازسازی کردند. شمارش این ماموریت ها و اقدامات در قالب اعداد و ارقام نیز دشوار است، تا چه رسد به اجرای یک به یک آن‍ها با  وجود کمبودها، تحریم‍ها  مخاطرات بسیار و روند حساس هماهنگی‌ها در اجرا. سرلشکر موسوی گفت: نیروی هوایی ارتش در حفظ سرمایه‌های ملی و تاسیسات حساس و حیاتی و حفظ خطوط مواصلاتی و صادرات و واردات، مجاهدت‍های بسیار داشته که تنها دفاع از خارک با سامانه‌های پدافندی و جنگنده‌های این نیرو  تحت حملات بسیار سنگین  و متوالی دشمن، یکی از صدها اقدام موثر و ناگفته آن است. فرمانده کل ارتش تصریح کرد: هنوز هم عملیات موسوم به اچ 3، یکی از پیچیده‌ترین عملیات‍های هوایی جهان و بلکه بی‍نظیرترین آن‍ها است. وی ادامه داد: در این اثنا، تاسیس دانشکده خلبانی شهید ستاری و بی‌نیازی از آموزش در خارج از کشور، تاسیس مجتمع اوج، طراحی و ساخت جت‌های یاسین و کوثر با کمک وزارت دفاع، شبیه‍سازها،  دستگیری ریگی با آن عملیات متهورانه با همدلی بسیار نزدیک نیروی مقتدر پدافند، مبارزه با داعش و کمک به جبهه مقاومت، فراز دیگری از خدمات این نیرو است .البته راه اندازی پایگاه های راهکنشی از جمله «عقاب 44»، استقرار در پایگاه‍های زیرزمینی پهپادی از جمله «پایگاه 313»، تجهیز پایگاه‍ها به پهپادهای انهدامی با برد بالای دو هزار کیلومتر، مردم‍یاری‌ها و پشتیبانی در عملیات‍های وعده صادق، شمار دیگری از اقدامات افتخار آمیز این نیرو است. سرلشکر موسوی با اشاره به اینکه نیروی هوایی همزمان با ارتقاء توان رزم، در بعد معنوی، ایمانی، بصیرتی و هنری رشد چشم‍گیری داشته و در جامعه، معرف یک نیروی مومن، ولایتمدار و مردمی، محبوب و بصیر است، اظهار کرد: نیروی هوایی به تعبیر زیبای فرمانده معظم کل قوا (مدظله العالی)، آمیزه‌ای از نظامی‌گری، دانش، فناوری، شجاعت و هنر است و در هر مقطع تاریخی، در طول 46 سال، نقشی تعیین کننده داشته است. وی با تاکید بر اینکه نیروی هوایی ارتش در هر جایی که نیاز بوده، موثر و سربلند حاضر شده و ماموریت خود را به خوبی انجام داده است، افزود: نیروی هوایی بخش بسیار مهم قدرت دفاعی  و تهاجمی ما است که با تجهیز این نیرو به هواپیماهای بدون سرنشین و با سرنشین، این قدرت افزایش چشمگیری داشته و خواهد داشت. فرمانده کل ارتش ضمن گرامیداشت یاد و خاطره شهیدان این نیرو افزود: از فرمانده مخلص و فرماندهان پرتوان و آحاد همرزمان عزیزم در این نیرو و ادارات عقیدتی سیاسی و حفاظت اطلاعات در هماهنگی، هم‍افزایی و توفیقات بدست آمده، سپاسگزارم و از خانواده‍های معظم نیروی هوایی بویژه همسران و فرزندان که موجبات موفقیت در ماموریت های گذشته و حال را فراهم کرده و صبورانه سنگر مهم خانواده را حفظ کرده اند، صمیمانه قدردانی می‌کنم. امیر سرلشکر موسوی دربدو ورود به ستاد نیروی هوایی ارتش، با حضور بر مزار شهدای گمنام، با نثار فاتحه و  اهدای گل، به مقام شامخ شهدا ادای احترام کرد. انتهای پیام/
3251205,انهدام هدف متخاصم با شلیک سامانه موشکی جوشن,۱۶ بهمن ۱۴۰۳ - ۱۲:۲۳,https://newsmedia.tasnimnews.com/Tasnim/Uploaded/Image/1403/11/16/140311161225154532064684.jpg,به گزارش گروه دفاعیخبرگزاری تسنیم، در مرحله دوم رزمایش اقتدار پدافند هوایی 1403 پس از حمله هواگردهای دشمن فرضی به منطقه عمومی رزمایش، اهداف توسط سامانه‌های راداری کشف و بلافاصله پس از شناسایی توسط شبکه یکپارچه پدافند هوایی به سامانه موشکی جوشن واگذار و با شلیک موفق موشک از سامانه جوشن هدف متخاصم سرنگون شد.  بنابر این گزارش، سامانه موشکی جوشن با استفاده از یک رادار قدرتمند و پسیو(غیر فعال) می‌تواند اهداف را بدون ارسال تشعشع راداری کشف و با هدایت موشک به سمت هدف آن را منهدم کند. استفاده از سامانه‌های راداری پسیو می‍تواند علاوه بر ایجاد مزیت چابکی برای سامانه‌های موشکی، شناسایی محل استقرار این سامانه را برای دشمن سخت‍تر کند. انتهای پیام/
3251020,رشید: با آمادگی رزمی کامل محاسبات دشمن را تغییر می‌دهیم,۱۶ بهمن ۱۴۰۳ - ۱۰:۱۸,https://newsmedia.tasnimnews.com/Tasnim/Uploaded/Image/13920122104455650369464.png,به گزارش گروه دفاعیخبرگزاری تسنیم، سردار سرلشکر غلامعلی رشید فرمانده قرارگاه مرکزی حضرت خاتم الانبیا(ص) امروز سه‌شنبه در جمع فرماندهان ارتش جمهوری اسلامی ایران در  سالن کوثر سازمان عقیدتی سیاسی آجا ضمن تبریک ایام‌الله دهه فجر و سالگرد پیروزی انقلاب اسلامی اظهار داشت: انقلاب اسلامی در جامعه ایران با مشارکت تمام اقشار ملت، به‌رهبری امام خمینی(ره) ارتش ایران را نیز از درون، متحول کرد و عملکرد ارتش ما به نقطه تعیین‌کننده برای حفظ یا سقوط نظام ظالمانه شاه تبدیل شد. انتخاب آگاهانه و تاریخی بدنه مسلمان و عظیم ارتش، مسیر انقلاب را از یک جنگ داخلی و طولانی به یک پیروزی سریع و بدون خون‌ریزی تبدیل کرد. ارتش ما، انقلاب اسلامی ملت ایران را به‌رسمیت شناخت و با پیوستن به انقلاب، در حقیقت با رهبری انقلاب، حضرت امام خمینی(ره) پیمان بست. رشید در ادامه افزود: نظام رسانه‌ای غرب به‌ویژه آمریکا و انگلیس با وجود سقوط شاه و پیروزی انقلاب اسلامی علیه شاه و حامیانش، همچنان بر تضعیف قدرت نظامی ایران یعنی ارتش جمهوری اسلامی ایران تأکید می‌کرد و صدام و رژیم بعث عراق را برای اقدام علیه ایران و تضعیف ارتش ما تحریک کرد. آمریکایی‌ها محاسبات صدام را از حمله به ایران با وجود ارتش وفادار به انقلاب و ملت ایران، تغییر دادند و این تصور غلط را در ارتش متجاوز صدام ایجاد کردند که پیروزی سریع در راه است. وی با بیان اینکه حمله نظامی صدام به ایران با حمایت غرب و شرق، قدرت نظامی ایران یعنی ارتش جمهوری اسلامی ایران را که به‌غلط تصور می‌شد تضعیف شده است، به آزمون گذاشت، تأکید کرد: ترکیب ارتش وفادار جمهوری اسلامی و مردم، امکان شکست ارتش متجاوز عراق را فراهم کرد و بدون حضور نیروهای مردمی کنار ارتش و نقش ارتش جمهوری اسلامی ایران با فداکاری‌های عظیمش در دفاع از تمامیت ارضی ایران اسلامی،  امکان شکست ارتش متجاوز عراق وجود نداشت، بنابراین تحول در قدرت نظامی ایران با انقلاب اسلامی بر پایه شالوده باورهای اعتقادی ـ دینی و انقلابی و مشارکت مردمی و سازماندهی آنها درون نهاد بسیج و سپاه کنار ارتش شکل گرفت و برای حامیان منطقه‌ای و جهانی صدام روشن شد چرا محاسبات صدام اشتباه بود. فرمانده قرارگاه مرکزی حضرت خاتم الانبیا(ص) خاطرنشان کرد: امروز هم به‌صورتی دیگر نظام رسانه‌ای غرب و رژیم صهیونیستی با باور غلط، سخن از تضعیف قدرت نظامی ایران می‌گویند و با اشاره به تحولات منطقه و نتیجه‌گیری از آن، برای تضعیف قدرت دفاعی جمهوری اسلامی ایران، یک عملیات رسانه‌ای و روانی را شروع کرده‌اند که قطعاً ارتش جمهوری اسلامی و سپاه پاسداران انقلاب اسلامی این خطای محاسباتی دشمن را در میدان عمل تغییر خواهند داد؛ همان‌گونه که بارها در صحنه‌های رویارویی متعدد، از آغاز پیروزی انقلاب، به‌ویژه در هشت سال دفاع مقدس ارتش ما اثبات کرد که قدرتمند است، هم در دفاع و هم در تهاجم،  این بار هم شاخ دشمن را خواهد شکست. سردار رشید در پایان تصریح کرد: دشمن غدار می‌خواهد با تضعیف اراده ما، به‌زعم باطل، به پیروزی بدون جنگ دست یابد؛ ما نیروهای مسلح جمهوری اسلامی باید با نمایش اراده به‌کارگیری قدرت، هزینه اشتباه در محاسبه دشمن را آشکار کنیم و با آمادگی رزمی کامل آماده‌ایم محاسبات دشمن را تغییر دهیم و با تحمیل هزینه بر دشمن، او را به بازدارندگی برسانیم. بی‌گمان، حیات عزتمندانه ارتش جمهوری اسلامی ایران و پویایی آن درون اراده مقابله با دشمن و ایجاد آمادگی‌ها شکل می‌گیرد و موجودیت، هویت و موقعیت استراتژیک ایران اسلامی به‌اعتبار تجربه تاریخی با برخورداری از قدرت نظامی  ارتش و سپاه همیشه آماده، قابل تضمین است. انتهای پیام/+
3250973,انهدام پهپادهای متخاصم با شلیک سامانه مجید در رزمایش,۱۶ بهمن ۱۴۰۳ - ۰۹:۵۰,https://newsmedia.tasnimnews.com/Tasnim/Uploaded/Image/1400/07/21/1400072118123914723813844.jpg,به گزارش گروه دفاعیخبرگزاری تسنیم،‌ در مرحله دوم رزمایش اقتدار پدافند هوایی 1403 ارتش، دفاع قاطع در برابر تهاجم انبوه دشمن با به کارگیری و بهره برداری ازشبکه دیده بانی بصری در کشف و گزارش حملات پهپادی ارتفاع کم در سطح شبکه یکپارچه فرماندهی و کنترل پدافند هوایی کشور انجام شد.  در ادامه پس از کشف و شناسایی انواع پرنده های بدون سرنشین دشمن، سامانه موشکی مجید با این اهداف درگیر و با شلیک موفق این سامانه هدف متخاصم در آسمان منطقه عمومی رزمایش سرنگون شد. حصول اطمینان از برقراری ارتباطات امن و چند لایه میان سامانه‌های پدافندی با مراکز فرماندهی و کنترل شبکه یکپارچه پدافند هوایی کشور، انجام اقدامات تامینی و مقابله ای در برابر حملات سایبری بر علیه سامانه‌های راداری و موشکی و ارتباطی از دیگر اقدامات انجام شده در این مرحله از رزمایش است. انتهای پیام/
3250905,مرحله دوم رزمایش اقتدار پدافند هوایی ۱۴۰۳ ارتش آغاز شد,۱۶ بهمن ۱۴۰۳ - ۰۸:۴۶,https://newsmedia.tasnimnews.com/Tasnim/Uploaded/Image/1399/07/30/139907301739484021484504.jpg,به گزارش گروه دفاعیخبرگزاری تسنیم، مرحله دوم رزمایش اقتدار پدافند هوایی 1403، با محوریت نیروی پدافند هوایی ارتش جمهوری اسلامی ایران، صبح امروز، سه‌شنبه، در جنوب غرب کشور آغاز شد.  در این رزمایش که با هدایت شبکه یکپارچه پدافند هوایی کشور در مناطقی از جنوب غرب و مرکز کشور برگزار می‌شود عملیات کشف، شناسایی، رهگیری، درگیری و انهدام اهداف متخاصم دشمن به انجام می‌رسد. در این مرحله از رزمایش نیروی پدافند هوایی ارتش با استفاده از تجهیزات راداری بومی و شبکه دیده‌بانی گسترش‌یافته در منطقه عمومی رزمایش نسبت به کشف و شناسایی اهداف حمله‌ور اقدام می‌کند. مراکز فرماندهی و کنترل در این رزمایش با استفاده از سامانه‌های راداری اکتیو و پسیو پیشرفته و بومی و با بهره‌گیری از پایش سیگنالی و الکترواپتیک، عملیات پایش منطقه رزمایش را انجام می‌دهند و به‌محض کشف هدف متخاصم با استفاده از سامانه‌های هوشمند فرماندهی و کنترل، سامانه پدافندی متناسب با اهداف متخاصم را برای مقابله وارد مدار عملیاتی می‌کنند. انتهای پیام/+
3250364,سلامی: موشکهای ما می‌‌توانند هر دشمنی را زیر ضربه قرار دهند,۱۵ بهمن ۱۴۰۳ - ۱۱:۱۰,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,"به گزارش خبرنگار دفاعیخبرگزاری تسنیم، سردار سرلشکر حسین سلامی فرمانده‌کل سپاه پاسداران انقلاب اسلامی صبح امروز، دوشنبه، در چهاردهمین جشنواره مالک اشتر طی سخنانی اظهار داشت: سپاه پاسداران به‌عنوان معجزه ذهنی امام راحل که الهام‌یافته از تجربیات تلخ دوران صدر اسلام بود متولد شد.  وی افزود: سپاه در عاشورای 61 هجری به دنیا آمد، آن زمان که قمر بنی‌هاشم خود را به شریعه رساند و پیکرش بر زمین افتاد، آن زمان سپاه شکل گرفت. سردار سلامی ادامه داد: سپاه از دل یک‌تاریخ سخت بیرون آمد و این تاریخ را تا عصر پیروزی انقلاب پیمود. وی با بیان اینکه سپاه تعلیم یافته است سرشار از روح ایمان باشد، گفت: سپاه آموخته است از شکوه ظاهری امپراطوری‌ها نترسد و علم را با صبر و بصیرت بر دوش بگیرد. فرمانده‌کل سپاه در بخش دیگری از صحبتهای خود گفت: سپاه در بطن حوادث بزرگ رشد کرده است و در آستانه ولادت خود هم جنگیده است و در‌ واقعیت میدان تصویر ساخته است. وی ادامه داد: دشمنان فکر می‌کردند بتوانند سپاه را به عقب برانند و قلوب پاسداران و بسیجیان را تسخیر کنند. دشمنان اول با اطمینان به پیروزی آمدند اما سپاه بی‌اعتنا به ابهامات و نتایج غبارآلود هر معرکه پا به میدان گذاشته است و با طراحی دقیق و اجرای خوب موفق از میدان خارج شده است. سردار سلامی با بیان اینکه تمام عمر سپاه در دفاع از انقلاب اسلامی گذشته است، گفت: سپاهیان از شهادت نهراسیدند؛ خود را به دشمن رساندند و از امام آموختند که با دشمن پیش از آنکه با ما وارد جنگ شود باید جنگید. وی ابراز کرد: ما فقدان عقل در دشمن را بارها تجربه کرده‌ایم. سپاه امروز با سپاه سال 57 در حفظ ارزش‌ها و روح ایمان هیچ تفاوتی نمی‌کند، اما در حوزه سلاح بسیار پیشرفته‌تر و در مهارت بسیار کارآزموده‌تر شده است و در ساخت قدرت با انگیزه قوی‌تر مانده است. فرمانده‌کل سپاه ادامه داد: امروز نمی‌توان عظمت شکل‌یافته سپاه را به‌تصویر کشید زیرا سپاه وسیع‌تر از همه قدرتها است، دشمن تمام می‌شود اما سپاه و بسیج تمام نمی‌شوند. وی با اظهار اینکه ""امروز در قلب آتش فتنه‌های بزرگ قرار داریم.""، گفت: امروز همه دشمنان شمشیرها را بالا برده‌اند و با ما یک گام فاصله دارند اما در‌ مقابل این آرایش عظیم از قدرت رزمندگان ما ایستاده‌اند. امروز مرزهای جغرافیایی ما مرزهای امنیت ملی ماست، اگر دشمن بتواند در مرزهای ما یک حفره باز کند بستن آن بسیار سخت است. سردار سلامی ادامه داد: جوانان ما که روی مرزها ایستاده‌اند و خط یک مقاومت شرافتمندانه را تشکیل می‌دهند همان کسانی هستند که امروز سردار پاکپور با تعصب از آنها دفاع کرد. ما برادرانی را داشتیم که برای حفاظت از مرز از سرما منجمد شدند هرچند امروز این‌گونه نیست اما برای رسیدن به این نقطه زحمات فراوان کشیده شده است. وی اضافه کرد: رزمندگان ما در مرزها ستون‌های مستحکمی هستند که امنیت و اعتبار‌ ما به آنها متکی است. اگر امروز کشور‌ ما در میانه دریای آتش آرام است به‌خاطر مجاهدت این رزمندگان است. فرمانده‌کل سپاه خاطرنشان کرد: رزمندگان نیروی زمینی اولین کسانی هستند که مقابل دشمن می‌ایستند و زمانی که آنان به میدان می‌آیند دشمن می‌گریزد. وی گفت: دریا نقطه اتصال ما به همه جهان است و امروز نیروی دریای سپاه می‌تواند در هر نقطه‌ای با دشمن بجنگد، مقامات آمریکایی درباره نمایش بخشی از قدرت دریایی سپاه گفتند؛ ""همین بخش کافی است تا بتواند با تمام قدرت دریایی ما بجنگد"". سردار سلامی درباره قدرت هوافضا در سپاه عنوان کرد: تأثیر این قدرت در لحظه احساس می‌شود و دشمن در همه جا این قدرت را می‌بیند. امروز شاهد هستید کسر کوچکی از قدرت این نیرو به‌کار گرفته شده اما توانسته است معادلات جهانی را تغییر دهد و به چالش اساسی بین ما و دشمن تبدیل شود. موشکهای ما می‌‌توانند هر هدفی از دشمن در منطقه را زیر ضربه قرار دهند و بر ضدموشکهای دشمن غلبه کنند، این قدرتی است که یک بار در عین‌الاسد نشان داد، قدرت و اراده مقابله را داریم، این قدرت اساس بازدارندگی ماست. وی درباره نیروی قدس گفت: این نیرو‌ دشمن را از پناهگاه راهبردی به میدان عملیات کشانده است و در همه نقاط قدرت ساخته است، برای مظلومان پناهگاه‌های قدرتمند ساخته است و انرژی دشمن در میدان‌های وسیع را تجزیه کرده و او را در معرض فرسایش تدریجی قرار داده است. فرمانده‌کل سپاه افزود: فلسطینی که با سنگ می‌جنگید بعد از 16 ماه مبارزه هنوز به‌عنوان یک نیروی قدرتمند مقابل اسرائیل آرایش قدرت می‌گیرد. حزب‌الله با آن همه ضربات سنگین ایستاد و جوانانش زیباترین صحنه‌ها را نشان دادند یمنی‌ها نیز که آمریکا و انگلیس را ناکارآمد ساختند، در سوریه اما به‌دلیل مسائلی که فرصت بیان آن نیست دشمنان نتیجه گرفتند اما وضعیت به همین صورت باقی نمی‌ماند. وی با یادآوری اینکه ""ما امروز با همه نوع تهدید همزمان درگیر هستیم.""، گفت: همه راه‌های رخنه را باید بست و‌ باید شبانه‌روز با دشمن جنگید. سردار سلامی در پایان تصریح کرد: اما همه موفقیت‌های سپاه به‌دلیل نعمت امامت و‌ پیشوایی مسلمانان رهبر معظم انقلاب اسلامی است، ایشان هستند که ما را مقابل دشمنان با راهبردهای مبتنی بر حکمت و اندیشه هدایت می‌کنند و اجازه نمی‌دهند به وضع موجود قانع باشیم، ما باید قدردان این موهبت الهی باشیم. انتهای پیام/+"
3250279,تنگسیری: شناورهای سپاه و ارتش به امارات اعزام می‌شوند,۱۵ بهمن ۱۴۰۳ - ۱۰:۰۴,https://newsmedia.tasnimnews.com/Tasnim/Uploaded/Image/1402/10/19/1402101910371127729166304.jpg,به گزارش خبرنگار دفاعیخبرگزاری تسنیم، دریادار علیرضا تنگسیری فرمانده نیروی دریایی سپاه پاسداران انقلاب اسلامی در حاشیه چهاردهمین جشنواره مالک اشتر سپاه در جمع خبرنگاران اظهار داشت: 4 فروند کشتی نیروی دریایی سپاه و ارتش برای بازدید از نیروی دریایی امارات راهی این کشور می‌شوند.  وی افزود: این دیدار برای اولین بار رخ می‌دهد و ما بارها گفته‌ایم که کشورهای منطقه می‌توانند امنیت منطقه را تأمین کنند و نیازی به حضور بیگانگان نیست. فرمانده نیروی دریایی سپاه درباره برگزاری رزمایش با کشورهای مختلف عنوان کرد: رزمایش با کشورهای همسایه از جمله عراق در دستور کار قرار دارد، برای مثال تعاملات با نیروی دریایی عمان در این زمینه انجام شده است و ما در رزمایش‌های مشترک با عمان شرکت کرده‌ایم. دریادار تنگسیری با اشاره به اینکه امنیت کشتیرانی در منطقه تنگه هرمز بسیار مهم است، گفت: ما سال‌هاست امنیت تنگه هرمز را تأمین کرده‌ایم و در این زمینه اقدامات خوبی انجام شده است. وی درباره رونمایی از ناو پهپاد‌بر گفت: ما ناوهای پهپادبر و شناورهای این‌چنینی داریم که می‌توانند بالگرد و پهپاد را حمل کنند و به‌یاری خدا به‌زودی الحاق این ناو پهپادبر چندمنظوره به نیروی دریایی سپاه صورت خواهد گرفت. انتهای پیام/+
3249593,وزیر دفاع: در بهمن ماه ۲ پرتاب فضایی خواهیم داشت,۱۴ بهمن ۱۴۰۳ - ۱۰:۳۵,https://newsmedia.tasnimnews.com/Tasnim/Uploaded/Image/1402/10/12/1402101213060284229111824.jpg,"به گزارش خبرنگار دفاعیخبرگزاری تسنیم، امیر عزیز نصیرزاده وزیر دفاع و پشتیبانی نیروهای مسلح جمهوری اسلامی ایران در جریان بازدید رئیس جمهور از نمایشگاه دستاوردهای وزارت دفاع در حوزه هوافضا عنوان کرد: در آینده فضا، محور همه علوم خواهد بود و نیاز است عقب‌ماندگی‌هایمان را با سرعت بیشتر جبران کنیم.  وی افزود: ارتباط خیلی خوبی بین وزارت دفاع و وزارت ارتباطات در حوزه فضایی برقرار است و در این حوزه شرکت‌های خصوصی هم به‌کار گرفته شده‌اند و امروز وزارت دفاع با بیش از 7 هزار شرکت خصوصی و 300 شرکت دانش‌بنیان در ارتباط است. امیر نصیرزاده گفت: ما فعالیت فضایی را با ساخت ماهواره آغاز کردیم و زمانی که با مشکلات در حوزه پرتاب ماهواره مواجه شدیم سراغ ساخت ماهواره‌بر رفتیم و امروز در این حوزه به بلوغ رسیده‌ایم و برنامه‌های خوبی برای آینده داریم. این امکان هم وجود دارد تا در آینده خدماتی به کشورهایی که با آنها روابط خوبی داریم ارائه کنیم. وزیر دفاع با بیان ""در بهمن‌ماه دو پرتاب فضایی خواهیم داشت.""،‌ گفت: در حوزه بلوک انتقال مداری کارهای خوبی صورت گرفته است و اگر این اقدامات به نتیجه برسد به مدار ژئو دست پیدا خواهیم کرد. کار روی ماهواره‌بر سریر آغاز شده است و سنگین‌ترین محموله‌ها را با این ماهواره‌بر به فضا می‌فرستیم؛ این کار مقدمه‌ای بر ایجاد منظومه فضایی خواهد بود. انتهای پیام/+"
3249556,نسل جدید سامانه پدافند هوایی باور۳۷۳ رونمایی شد,۱۴ بهمن ۱۴۰۳ - ۱۰:۰۹,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش خبرنگار دفاعیخبرگزاری تسنیم، در جریان بازدید رئیس جمهور از نمایشگاه سازمان هوافضای وزارت دفاع، برای نخستین مرتبه تصاویر سامانه پدافند هوایی باور2-373 به نمایش در آمد.   به گزارش تسنیم، مدتی قبل سردار طلایی نیک سخنگوی وزارت دفاع از دستیابی وزارت دفاع به نسخه ارتقایافته سامانه باور373 خبر داده بود. بر اساس تصاویر منتشرشده امروز در سامانه جدید، پرتابگرهای سامانه باور به رادار رهگیری و کنترل آتش مجهز شده‌اند، به این ترتیب می‌توان گفت پرتابگرهای سامانه باور که در نسخه اولیه فاقد رادار و برای رهگیری و انهدام هدف متکی به رادار مرکزی بودند از این پس به‌صورت مستقل عمل می‌کنند.  همچنین بر اساس این تصاویر هر آتش‌بار باور2-373 از یک رادار کشف به‌همراه 6 پرتابگر تلار (سکوی موشکی مجهز به رادار) تشکیل شده است که به‌احتمال زیاد هر پرتابگر قادر خواهد بود به‌صورت مستقل با اهداف متخاصم درگیر شود. در صورت بهره‌مندی سامانه جدید از پرتابگرهای تل (سکوی موشکی بدون رادار) توان درگیری این سامانه به‌صورت چشمگیری افزایش پیدا خواهد کرد. به گزارش تسنیم،‌ سامانه پدافند هوایی باور373 برای نخستین مرتبه در سال 1398 رونمایی شد. نسخه اولیه این سامانه،‌ دارای برد کشف 320 کیلومتر،‌ برد ردگیری 260 کیلومتر و برد موشکی 200 کیلومتر بود که با افزوده شدن موشک صیاد4B برد درگیری این سامانه به 300 کیلومتر رسید، همچنین سامانه باور قادر به رهگیری همزمان 60 هدف و درگیری همزمان با 6 هدف بود. انتهای پیام/+
3249508,جدیدترین موشک بالستیک با نام «اعتماد» رونمایی شد,۱۴ بهمن ۱۴۰۳ - ۰۹:۰۱,https://newsmedia.tasnimnews.com/Tasnim/Uploaded/Image/1403/11/14/1403111409005071032041274.jpg,به گزارش خبرنگار دفاعیخبرگزاری تسنیم، جدیدترین موشک بالستیک وزارت دفاع و پشتیبانی نیروهای مسلح کشورمان با نام «اعتماد» رونمایی شد. . در جریان بازدید رئیس جمهور از دستاوردهای موشکی وزارت دفاع، موشک بالستیک اعتماد با برد 1700 کیلومتر به نمایش درآمد. این موشک با 16 متر طول و قطر 1.25متری به‌عنوان جدیدترین موشک بالستیک وزارت دفاع نمایش داده شده است. موشک اعتماد دارای کلاهک هدایت‌شونده تا لحظه اصابت است. انتهای پیام/+
3249476,پزشکیان: از تقویت صنعت دفاعی پشتیبانی می‌کنیم,۱۴ بهمن ۱۴۰۳ - ۰۸:۴۹,https://newsmedia.tasnimnews.com/Tasnim/Uploaded/Image/1403/11/14/1403111408395166132041034.jpg,به گزارش خبرنگار حوزه دولتخبرگزاری تسنیم، مسعود پزشکیان رئیس‌جمهور صبح امروز در حاشیه‌ی بازدید از دستاوردهای دفاعی و موشکی وزارت دفاع، طی سخنانی با تأکید بر لزوم پشتیبانی از صنعت دفاعی کشورمان، بیان کرد: راهی که در این مسیر طی می‌کنیم باید ادامه یابد و هنوز تا قله‌هایی که باید برسیم، راه داریم. . پزشکیان اظهار داشت: این دستاوردهای برای دفاع از نظام اسلامی است و نه یورش به جایی؛ این توسعه ادامه خواهد یافت، نه با این نگاه که بخواهیم به کشوری تجاوز کنیم بلکه با این نگاه که هیچ کشوری جرأت نکند به خاک ما تجاوز کند. وی با قدردانی از فعالان صنعت دفاعی، موشکی و فضایی کشورمان، اظهار داشت: آن‌چه در حال وقوع است، ما را در ردیف کشورهایی قرار می‌دهد که پروازهایی در حد خارج از جو داشته باشند و این قدرت علمی و کارشناسی کشور را نشان می‌دهد و هم‌چنین بیانگر این است که آن اقداماتی که دشمنان انجام دادند تا به این دستاوردها نرسیم، نتیجه نداده و اتفاقاً بر این اثر به این دستاوردهای مهم و غرورآفرین رسیده‌ایم. رئیس‌جمهور عنوان کرد: امروز با افتخار تولید می‌کنیم و صادرات داریم و می‌توانیم این توانمند علمی را گسترش دهیم، هم‌چنین می‌توانیم معضلاتی را که مردم ما با آن مواجه هستند، با توان جوانان‌مان رفع کنیم و امیدواریم این علم و فناوری به حل مسائل مختلف بیاید. پزشکیان  با تأکید بر لزوم پشتیبانی از صنعت دفاعی کشورمان، بیان کرد: راهی که در این مسیر طی می‌کنیم باید ادامه یابد و هنوز تا قله‌هایی که باید برسیم، راه داریم.وی اضافه کرد: نباید در این مسیر خسته شویم و لازم است از عزیزانی که در این عرصه فعالیت می‌کنند، پشتیبانی و بستر را برای توسعه آماده کنیم. رئیس‌جمهور گفت: این جوانان و عزیزانِ ما قادر هستند به تمام آن‌چه نیاز داریم دست‌یابند که این باعث افتخار است. انتهای پیام/+
3249426,موشک کروز قدر ۳۸۰ سپاه رونمایی شد,۱۳ بهمن ۱۴۰۳ - ۲۳:۲۶,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش خبرنگار دفاعیخبرگزاری تسنیمدر جریان رونمایی شهر موشکی زیر زیرزمینی نیروی دریایی سپاه برای نخستین مرتبه از موشک کروز دریایی قدر 380 رونمایی شد.  این موشک بیش از هزار کیلومتر بُرد دارد و قادر‌ است تا جهت و ارتفاع مناسب برای حمله به هدف را به صورت هوشمند انتخاب کند. علاوه بر این موشک قدر 380 در مقابل اخلال نیز مقاوم است و می‌تواند در فضای جنگ الکترونیک به اجرای عملیات بپردازد. انتهای پیام/
3249323,رونمایی از شهر موشکی نیروی دریایی سپاه در سواحل جنوبی,۱۳ بهمن ۱۴۰۳ - ۱۷:۵۵,https://newsmedia.tasnimnews.com/Tasnim/Uploaded/Image/1403/11/13/1403111320500964532039514.jpg,به گزارش خبرنگار دفاعیخبرگزاری تسنیم، در ادامه رونمایی از دستاوردهای دفاعی کشورمان، امروز و در دهه فجر، از شهر موشکی نیروی دریایی سپاه در سواحل جنوبی کشور رونمایی شد. دریادار علیرضا تنگسیری در جریان این رونمایی گفت: ما با دستور رهبر معظم انقلاب اسلامی به سمت نیروی دریایی سیال در تراز انقلاب اسلامی حرکت کرده‌ایم.‌ سامانه‌های ما در صدها متر زیر زمین نگهداری می‌شوند و در زمان نیاز در زمان بسیار کوتاهی عملیاتی می‌شوند. فرمانده نیروی دریایی سپاه اظهار داشت: این سامانه‌هایی که امروز با حضور فرمانده محترم کل سپاه بازدید شد با کشنده‌های زمینی مسلح شدند که علاوه بر موشک‌های دریایی است و با تکنولوژی‌هایی که دانشمندان ایرانی با آن دست یافته‌اند نیاز به حضور در سواحل برای انجام عملیات ندارند. دریادار تنگسیری خاطرنشان کرد: این سامانه‌ها و شهرهای موشکی می‌توانند صدها کیلومتر از عمق کشور مسلح ، شلیک و اهداف خود را در عمق دریاها مورد اصابت قرار دهد. وی با اشاره به قابلیتهای ویژه این سامانه‌ها گفت: این سامانه‌ها ویژگی‌های منحصر به فردی دارند که در لبه تکنولوژی موشک‌های کروز دریایی در جهان هستند. موشک‌هایی که حرکت آنها دیگر بصورت خطی نبوده و کاملا هدایت پذیر و در شناسایی اهداف کاملا هوشمند عمل می‌کنند. فرمانده نیروی دریایی سپاه در ادامه گفت: دشمنان در توانمندی ما دچار اشتباه محاسبه نشوند و مردم عزیزمان هم بدانند فرزندان این ملت از هیچ تلاش و جانفشانی برای سرافرازی و سربلندی شان فروگذاری نمی‌کنند. به گزارش تسنیم، چندی پیش نیز نیروی دریایی سپاه بخش‌هایی از یک پایگاه راهبردی خود در اعماق زمین را رونمایی کرد. در این مراسم فرمانده کل سپاه از آمادگی رزمی یکی از شهرهای شناورهای هجومی نیروی دریایی سپاه با همراهی فرمانده این نیرو بازدید کرد.  انتهای پیام/
3249283,نشست مشترک سران قوا برگزار شد,۱۳ بهمن ۱۴۰۳ - ۱۶:۳۴,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه سیاسیخبرگزاری تسنیم، نشست مشترک سران قوای مجریه، مقننه و قضائیه به میزبانی  رئیس‌جمهور در نهاد ریاست جمهوری برگزار شد.  انتهای پیام/
3249221,پیام تبریک وزیر دفاع به مناسبت روز پاسدار,۱۳ بهمن ۱۴۰۳ - ۱۵:۳۵,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم، امیر عزیز نصیرزاده وزیر دفاع و پشتیبانی نیروهای مسلح، همزمان با سوم شعبان المعظم سالروز ولادت اباعبدالله الحسین (ع) و روز پاسدار پیامی صادر کرد.  متن این پیام به شرح زیر است: بسم­ الرحمن­ الرحیم برادر ارجمند سردار سرلشکر پاسدار حسین سلامیفرمانده محترم کل سپاه پاسداران انقلاب اسلامی سلام علیکم حکایت نی، اگر نوای مشتاقی اوست، بگو که جمله را از سر بگیرد که ذکر نام عالم­ سوز او، قند مکرر است. هبوطش نه نزول، که عروج آدمیت است تا اقصای حضرت قدس؛ او که ردای سرخ فلق بر دوش، ظلمت شکاف دودمان و تیره تاریکی است. وارت آدم و سلاله خاتم، که حجاز شریعت راه به راه عراق طریقت طی کرد تا به خیمه ­گاه حقیقت منزل کند. چرا که بر بازوی خویش مهر سالار شهیدان داشت و بر عنوان رقعه سرنوشت خویش، حکم ثاراللهی. همزمان با سالروز ولادت با سعادت امام حسین (ع) با یادآوری رشادت‌های بی­ مانند پاسدارانی که در جامه اطاعت از ولایت در دفتر ایثار و رشادت، مشق همت کردند و توفیق پاسداری در خیمه­ گاه فرمانده­ی فاطمی سرشت و ولی امرمان را یافته‌اند. این روز مبارک را که به زیور نام پاسدار مزین است به جنابعالی و همکاران سخت­ کوشتان تبریک و تهنیت عرض نموده و از درگاه خداوند متعال، در کنف عنایات خفیه ائمه اطهار علیهم­ السلام و در ظل رهنمودهای سلاله پاک ایشان، فرماندهی معظم کل قوا حضرت آیت الله العظمی امام خامنه‌­ای عزیز (مدظله­ العالی) سعادت و توفیق استدام خدمت آن برادر ارجمند را مسئلت می­‌نمایم. انتهای پیام/
3248805,ماجرای سفر حسن باقری به لبنان و اولین برخوردش با حاج قاسم,۱۳ بهمن ۱۴۰۳ - ۱۳:۴۰,https://newsmedia.tasnimnews.com/Tasnim/Uploaded/Image/1403/11/13/1403111312491331132033914.jpg,"گروه سیاسیخبرگزاری تسنیمـ مهدی بختیاری:9 بهمن 1361 چند روز قبل از عملیات والفجر مقدماتی، در یک حمله خمپاره‌ای ارتش عراق در منطقه این عملیات، جمعی از فرماندهان سپاه پاسداران انقلاب اسلامی که برای شناسایی منطقه در آنجا حضور داشتند به شهادت رسیدند که حسن باقری هم میان آنها بود. حسن باقری را بسیاری نابغه جنگ می‌دانند؛ نابغه‌ای که تا پیش از ورود به جنگ تجربه کار نظامی نداشت، در دانشگاه‌های نظامی درس نخوانده بود و مدت زمان زیادی هم در جبهه نماند اما اثرگذاری‌اش تا پایان جنگ و حتی در سالهای پس از آن نیز باقی ماند. در چهل‌ودومین سالگرد شهادت ایشان در گفتگو با سردار «محمد ابوترابی» به بررسی مقاطعی از زندگی این شهید بزرگوار و شیوه فرماندهی و مدیریت ایشان پرداختیم.  «سید محمد ابوترابی» جانباز و از اعضای قدیمی سپاه پاسداران است که در سال 59 به عضویت سپاه درآمد. علاوه بر مسئولیت‌هایی که ایشان داشته نظیر جانشینی پادگان حضرت ولی‌عصر(عج)، فرماندهی عملیات سپاه منطقه هفتم، مسئولیت اطلاعات نیروی هوایی سپاه و... در حوزه نویسندگی نیز ورود کرده و کتاب‌های متعددی از ایشان درخصوص زندگی برخی بزرگان سپاه نظیر شهید کاظم رستگار و حسن بهمنی چاپ شده است و کتاب دیگری از ایشان درباره شهید حسن باقری نیز در دست چاپ است. متن زیر گفتگوی تفصیلی با سردار ابوترابی پیرامون شهید باقری به‌مناسبت سالگرد شهادت اوست. * * * * در مورد شهید باقری صحبت‌های زیادی شده است و کتاب‌ها و فیلم‌های زیادی هم درباره ایشان وجود دارد، شما به‌عنوان کسی که در خصوص این شهید بزرگوار پژوهش‌های زیادی کردید، مهمترین ویژگی حسن باقری را چه می‌دانید؟ در حوزه نظامی و به‌خصوص مدیریت، ما به الگوهایی نیاز داریم که در زمان خودشان موفق بودند و این الگوها را باید به نسل‌های بعد منتقل کنیم. من خودم همیشه سه تا الگو برایم مطرح بود و خدا توفیق داد برای هر کدام از آنها هم کتابی تدوین کردم. یکی از آنها شهید بزرگوار حاج حسن طهرانی مقدم بود که آشنایی ما با هم به زمانی برمی‌گردد که بنده در نیروی هوایی سپاه مشغول به خدمت بودم. نفر دوم، شهید حسن بهمنی است که بنده افتخار داشتم در مقطعی جانشین ایشان در پادگان حضرت ولی‌عصر(عج) و در منطقه هفت سپاه بودم و تقریباً تا لحظه شهادت هم کنار ایشان حضور داشتم و نفر سوم، شهید بزرگوارمان حسن باقری. من این سه بزرگوار را به‌عنوان سه مدیر موفق و تأثیرگذار می‌دانم که فقط مدیریت نکردند.خیلی مهم است که ببینیم یک مدیر وقتی کاری را به‌عهده گرفت، چطور آن را اجرا می‌کند. این سه شهید عزیز فقط مدیر اجرایی نبودند، مدیران راهبردی بودند که هم مباحث مرتبط با مسئولیتشان را خوب می‌شناختند و هم در آن مسئولیتی که بودند، تحول ایجاد می‌کردند. شهید باقری در این حوزه یک تکخال و اسوه بود که ما هرچه می‌توانیم باید در شناخت و شناساندن این عزیز تلاش کنیم، خصوصاً به نسل جوان که قرار است مدیران آینده باشند. شهید حسن باقری از یک خانواده خیلی معمولی است. پدرش کارمند بود و مادر پرتلاشی هم داشت که بسیار روی تربیت فرزند حساس بودند. اهل رعایت دقیق حرام و حلال و تربیت صادقانه و اینکه بچه باید مرد بار بیاید و مسئولیت‌پذیر باشد. شهید باقری قبل از پیروزی انقلاب سربازی رفته بود و به نسبت آن موقع سپاه که عمده نیروها با دو ماه آموزش اعزام می‌شدند، تجربه خیلی بیشتری داشت و یک ژنرال محسوب می‌شد. قبل از ورود به سپاه هم خبرنگار بود و به همین دلیل در حوزه اطلاعات که وارد شد، این سابقه بسیار به او کمک کرد. بهترین گزارش‌های اطلاعاتی مثل گزارش‌هایی که شما خبرنگاران می‌نویسید، باید 6 عنصر خبری کی، کِی، کجا، چه، چرا و چطور را داشته باشد. ** همراه با مهندس بازرگان در اجلاس الجزایر شهید باقری در دوره‌ای که کار خبرنگاری می‌کرد، در چند مقطع مهم حضور داشت که یکی از آنها اجلاس الجزایر بود.  * اجلاسی که مهندس بازرگان در آن شرکت کرد و حواشی زیادی هم داشت. بله. شهید باقری در این سفر جزو کسانی است که گزارش‌های خیلی خوبی از مجموعه دیدارها تنظیم می‌کند و می‌فرستد. * آن موقع ایشان خبرنگار روزنامه جمهوری اسلامی بودند. بله ایشان به‌عنوان خبرنگار روزنامه جمهوری اسلامی، با هیئتی که مهندس بازرگان نخست وزیر، آقای یزدی وزیر امور خارجه و آقای چمران به‌عنوان وزیر دفاع در آن بودند به الجزایر می‌رود که سفر بسیار مهمی بود و به‌یک‌نوعی مسیر انقلاب را از یک مسیر ضداستبدادی به یک مسیر ضداستکباری تغییر داد. یا در ماجرای طبس، ایشان اولین کسی است که خودش را به آن صحنه می‌رساند. با یک عزیزی که عکاس بود و شهید باقری خیلی هم ناراحت بود که گزارش او رفته و نتوانستند عکس‌ها را بفرستند. یا در کردستان با احمد مفتی‌زاده یکی از بزرگان اهل‌سنت مصاحبه‌ای در خصوص موضوع گروهک‌ها و تجزیه‌طلبی  می‌گیرد که کار بسیار خوبی بود. ** مقاله شهید باقری در روزنامه قبل از انقلاب قبل از انقلاب و بعد از ماجرای کشتار 17 شهریور که ایشان در ایلام سرباز است، یک روز که به مرخصی می‌آید، به خانواده اطلاع می‌دهد که من دیگر نمی‌توانم سرباز باشم. همان موقع یک مقاله‌ای با اسم «حسن افشاری» می‌نویسد که در روزنامه کیهان یا اطلاعات چاپ می‌شود و در آن به وزیر اطلاعات آن زمان که الآن معادل وزیر ارشاد می‌شود، هشدار می‌دهد که اگر روزنامه‌ها نتوانند آزادانه بنویسند و دردها را بگویند، مباحث به خیابان کشیده می‌شود و می‌گوید؛ علت اینکه مباحث به خیابان کشیده شده این است که شما سانسور را بر مطبوعات حاکم کردید"". دقت کنید این قضیه برای قبل از پیروزی انقلاب است و حسن باقری به‌عنوان یک فرد که خودش را مسئول می‌داند، نگاه نمی‌کند که الآن چه نظامی بر سر کار است، در چارچوبی که دارد حرف می‌زند و مشکلات را بیان می‌کند و راه حل هم ارائه می‌دهد. ** نگاه شهید باقری به جنگ با اسرائیل پیش از تشکیل حزب‌الله یا گزارش‌های ایشان از سفری که به لبنان داشتند و من به دلیل نوع کاری که در این خصوص  داشتم در جریان هستم که از قویترین تحلیل هاست که تهیه شده. ایشان 10 روز حدوداً در لبنان بود و گزارش‌هایی نوشت که از عهده کسی که 30-40 برابر او در این کشور بوده هم برنمی‌آمد. * چه تاریخی بود؟ اواخر سال 58 که از طرف «حزب امل» به‌عنوان خبرنگار دعوت شده بود. * از این حضور در لبنان چه گزارش‌هایی داده است؟ این زمان مقطعی است که شیعیان به تازگی امام موسی صدر را از دست دادند و با آمدن شهید چمران به ایران، حزب امل هم با یک سری چالش‌ها مواجه است و از همه مهمتر اینکه اسرائیل هم دائم تجاوزاتی به خاک لبنان دارد. مثلاً یکی از راهبردهایش ـ البته اسم نمی‌آورد ـ این است که جوانان حزب‌الله باید از سازمان‌هایی که برای دفاع در مقابل یک قوم دیگر است، خارج شده و در مقابل اسرائیل سازماندهی شوند آن هم نه فقط با سلاح‌های سبک مثل کلاش و آر پی جی که روسها برای جنگهای داخلی در اختیارشان می‌گذارند بلکه حتماً باید موشک داشته باشند؛ موشک‌های ضدهوایی که بتوانند هواپیماها را بزنند یا موشک‌های زمین به زمین که بتوانند با نیروهای زمینی اسرائیل مقابله کنند. درسال 58  ایشان از تشکیل حزب‌الله و تجهیز حزب‌الله می‌گوید. البته در روزنوشت‌هایش دارد که مهندس [میرحسین] موسوی به‌عنوان سردبیر من را خواست و گفت؛ ""بعضی گزارشهای شما قابل چاپ نبود و ما آنها را در بولتن محرمانه زدیم و به مسئولین دادیم که بسیار هم مورد توجه قرار گرفت"". ** انتخاب بین معلمی یا خبرنگاری به‌نوعی ورود حسن باقری به حوزه کار اطلاعاتی از همینجا کلید می‌خورد  و البته باز خود ایشان می‌گوید که مادرش خیلی دوست داشت ایشان معلم شود منتهی به مادرش می‌گوید من اگر معلم شوم، نهایتاً می‌توانم روی 200 نفر تاثیر بگذارم ولی الان در روزنامه یک چیزی می‌نویسم، یک دفعه 200 هزار نفر آن را می‌خوانند. بعداً حضرت آقا (آیت‌الله خامنه‌ای) که آن زمان رئیس جمهور بودند، ایشان را به آقای محسن رضایی که مسئول اطلاعات سپاه بود معرفی می‌کنند و ایشان وارد حوزه تخصصی شناخت گروه‌های راست که تهدیدی برای نظام بودند می‌شوند. * اینها دقیقاً‌ کدام گروه‌ها بودند؟ مثلاً یک گروهی بود به‌نام ارتش رهایی‌بخش ایران که ارتشی‌های فراری در عراق با همکاری شاپور بختیار تشکیل داده بودند. یا سلطنت‌طلب‌ها و ساواکی‌هایی که هنوز در داخل کشور بودند و برای سران رژیم سابق خط فرار ایجاد می‌کردند. در کل، گروه‌ها و سازمان‌های مرتبط با غرب که عقبه‌هایشان در غرب بود. در همین مقطع، ایشان یک ماموریت به ایلام می‌رود و بر اساس شواهد و قرائن برداشتش این است که احتمالاً عراق می‌خواهد عملیاتی علیه ما انجام دهد. این را قبل از شروع جنگ منعکس می‌کند. ** شهید داود کریمی حسن باقری را رشد داد  * اینجا دیگر ایشان خبرنگار نیست و یک عنصر اطلاعاتی است. بله عنصر اطلاعاتی است که از طرف آقای رضایی ماموریت دارد. با شروع جنگ، ایشان به جنوب می‌آید و توسط آقای محسن رضایی به آقای شمخانی معرفی می‌شود و بسیار مورد توجه حاج داوود کریمی (رحمت‌الله علیه) قرار می‌گیرد که در آن زمان فرمانده عملیات سپاه در جنوب بود. * چطور می‌شود که شخصیتی مثل حاج داوود کریمی با آن خصوصیات و ویژگی‌هایی که دارد، حسن باقری را می‌پذیرد و به او مسئولیت می‌دهد؟ یعنی چه چیزی در شهید باقری نظر شهید داود کریمی را جلب کرد؟ آن هم در مقطعی که خیلی‌ها شاید به واسطه فیزیکی که شهید باقری داشت مثل اینکه لاغر اندام بود و چهره‌اش هم خیلی کم سن و سال‌تر نشان می‌داد، او را جدی نمی‌گرفتند. فقط حاج قاسم [سلیمانی] جدی‌اش گرفته بود آن هم چون فکر کرده بود پسر آقای هاشمی رفسنجانی است (با خنده) می‌خواهم بدانم حسن باقری چطور خودش را نشان می‌داد؟ شنیدم در جلسات فرماندهان که بلند می‌شد تا صحبت کند، خیلی‌ها نگران بودند که این بچه حالا مثلاً چه می‌خواهد بگوید. یکی از زمینه‌های رشد حسن باقری فرماندهانی بودند که به او اختیار می‌دادند. یکی از آنها همین آقای حاج داوود کریمی بود که خودش هم مباحث دینی و سیاسی را خیلی خوب می‌شناخت و در آسیب‌شناسی هم جزو بهترین‌ها بود. یا مثلاً‌ آقای رشید وقتی می‌دید حسن باقری بهتر می‌تواند با فرماندهان تعامل کند، به او اجازه کار می‌داد. عین همین کار را شهید باقری هم با نیروهای خودش کرد. یعنی زمینه رشد آنها را فراهم می‌کرد. ** شهید باقری زبان دیگر فرماندهان بود حسن آقا خودش یک قدرت جمع‌بندی خیلی خوبی داشت یعنی اگر مثلاً پنج نفر در جلسه صحبت می‌کردند و خودش هم هیچ چیزی نمی‌دانست، از صحبت‌های همان پنج نفر یک گزارشی ارائه می‌داد که برای خود آنها هم جالب و جدید بود. نکته‌سنج بود، عقل تجزیه و تحلیل داشت، راهکار ارائه می‌کرد، اهل مطالعه بود. در جمع‌بندی و استفاده از منابع علمی ارتش علی رغم سن و سال کمی که داشت، برخی جاها مبانی را از خود ارتشی‌ها بهتر ارائه می‌کرد. در شناخت جغرافیا و دشمن که دو مولفه اساسی در کار اطلاعاتی است بسیار متبحر بود و اصلاً برای همین بود که حاج داود ایشان را به عنوان یک رکن اطلاعاتی به ارتش معرفی می‌کند. در ارائه مطالب هم خیلی قوی بود که البته ویژگی بچه میدان خراسان بودن و داش مشتی بودن و صراحت لهجه همراه با صداقتش در این مسئله بسیار اثرگذار بود. پست و مقام برایش مهم نبود و اسم افراد هم او را نمی‌گرفت. به هرحال میزش در روزنامه جمهوری اسلامی در کنار میز آقای موسوی سردبیر بود که بعداً نخست وزیر شد. برای همین اگر حرفی برای گفتن داشت، ملاحظه نمی‌کرد. مدل صحبت کردنش طوری بود که خیلی‌ها اول فکر می‌کردند دارد ادا درمی‌آورد. یعنی بزرگ‌تر از خودش صحبت می‌کند. می‌گفت؛ ""خدا رحمت کند پدر کسی  را که به ما این‌مدلی صحبت کردن و صریح بودن را یاد داد"". شهید باقری با یکی از شهدای افراسیابی در روزنامه جمهوری همکار بود. شهید جواد افراسیابی ورزشی‌نویس بود و شهید باقری در حوزه سیاسی کار می‌کرد. یک جا هم در جواب کسانی که پرسیده بودند چرا این مدلی حرف می‌زند گفته بود شما اتابک و دولاب و میدون خراسون و میدون شوش رو می‌شناسی؟ آنجا اگر اینطوری صحبت نکنید شما را می‌خورند (با خنده) و این نوع صحبت کردن را در حقیقت نوعی رفع تهدید می‌دانست که به طرف مقابلش بگوید من کتک‌خور و ضعیف نیستم. شهید باقری به‌واسطه این قدرت ارائه و توان صحبت کردن، به یک نوعی زبان دیگران هم بود. ** خلأ حسن باقری و حاج احمد متوسلیان هیچ‌گاه پر نشد من شخصاً معتقدم که ما در جنگ با از دست دادن دو نفر صدمه سنگینی خوردیم، دو نفر که یک زوج پیروزی‌آفرین بودند یعنی حسن باقری و حاج احمد متوسلیان. شهید باقری در طرح‌ریزی و حاج احمد در اجرا. یکی از فرماندهان می‌گفت حسن باقری کسی بود که ما به‌معنی واقعی کلمه به او تکیه می‌کردیم. مثل پایه‌ای بود که سقف را روی آن بنا می‌کنند. آقا محسن (رضایی) که فرماندهی‌اش در سپاه تقریباً همزمان است با عملیات طریق القدس را همین حسن باقری پشتیبانی وحمایت اطلاعاتی می‌کرد. خود آقای رضایی می‌گوید مسئول اطلاعات سپاه جایگاهی در شورای عالی دفاع نداشت ولی موقعی که من به این جلسه می‌رفتم، اطلاعاتی که می‌دادم همه دست اول بود که گاهی بنی‌صدر هم شاکی می‌شد که چرا این چیزها را سپاه از جنگ می‌داند ولی مثلاً نمایندگان ارتش نمی‌دانند. آقای رضایی این اطلاعات را به دیگر بزرگان مثل شهید بهشتی و آقای خامنه‌ای و آقای هاشمی هم می‌داد و آنها را از نظر اطلاعاتی تغذیه می‌کرد.  ** خودش را در دل فرماندهان ارتش جا می‌کرد * خودش هم خیلی خوب با فرماندهان ارتباط می‌گرفت و با آنها کار می‌کرد. حسن باقری خودش گفته است که من سه چهار راز توفیق دارم، یکی صراحت لهجه‌ام است یکی تهرانی صحبت کردن و داش مشتی صحبت کردنم و یکی هم ترک زبان بودنم است. مثلاً بسیاری از فرماندهان ارتش ترک زبان هستند و من خیلی راحت با اینها ارتباط می‌گیرم. در حدی که اینها با من هم مشورت می‌کنند یا اگر مثلاً می‌خواهند با هلی‌کوپتر به ماموریت شناسایی بروند، من را هم می‌برند. این برای زمانی بود که خیلی سپاه را تحویل نمی‌گرفتند. به‌طورکلی مردم‌شناسی‌اش خیلی خوب بود، در جغرافیا تبحر داشت، خیلی خوب با فرماندهان حتی ارتشی‌ها ارتباط می‌گرفت و از منابع علمی ارتش به بهترین شکل ممکن استفاده می‌کرد. در جلسه‌ای که سپاه بعد از عملیات نصر در زمستان سال 59 برگزار کرد و در واقع استرانتژی جنگ قرار شد تغییر کند، مباحثی صورت گرفت که جمع بندی آن را شهید باقری به عنوان نویسنده آن جلسه انجام داد. این اولین آسیب شناسی دفاع مقدس در همان 6 ماه اول است. تقریباً از روز ششم جنگ به نیروهایش یاد داد که چطور گزارش بنویسند. اینها ابعاد مهم او در حوزه اطلاعات بود و بعد در عملیات هم همینطور که این وجه او شاید زیر سایه بُعد اطلاعاتی‌اش کمتر شناخته شده باشد. ** استفاده از افسران عراقی در راه‌اندازی زرهی سپاه * شهید باقری دو ویژگی دارد که در خیلی از مسئولین نه‌فقط نظامی بلکه مسئولین سیاسی هم کم دیده می‌شود یکی اینکه ایشان می‌نویسد، یعنی روزنوشت دارد، ما خیلی کم داریم کسانی که این‌طور دقیق مطالب را بنویسند و نکته دوم شناخت دقیق از دشمن بود که حتی اسم و مشخصات فرماندهان عراقی را تا رده تیپ‌ها به‌خوبی می‌دانست. اصلاً زرهی مجموعه خودمان را چطور تشکیل داد؟ تقریباً 100 دستگاه پی‌ام‌پی از آقای صیاد برای آقای فتح‌الله جعفری می‌گیرد و 800 افسر عراقی را که اسیر شده بودند، به‌کار گرفت تا این مجموعه زرهی سپاه را راه بیندازد. ** هرکسی هنر اقناع‌کردن ندارد * شهید باقری فرمانده قرارگاه هم بود یعنی باید با یگان‌های مختلف به صورت مستقیم کار می‌کرد. چطور می‌توانست با فرماندهانی مثل حاج احمد متوسلیان یا حاج احمد کاظمی و دیگران که براحتی هم هر حرفی را قبول نمی‌کردند، کار کند؟ این هم خودش یک هنر بود که با این فرماندهان سرسخت و البته شجاع کار کند. آن هم در سپاه آن موقع که مثل ارتش هم سلسله مراتبی نبود و فرماندهان تقریباً با هم رفیق و هم سن و هم سطح بودند. چون خودش مرد خطر بود و هرجا وارد می‌شد اصلاً ملاحظه جانش را نمی‌کرد. از همان مقطع خبرنگاری هم این روحیه را داشت. دوم اینکه راهگشا بود و برای هر مشکلی راهکار ارائه می‌کرد و می‌دانست چطور با فرماندهان کار کند. البته فرماندهان ما هم که لجوج نبودند، تابع منطق بودند. به قول امروزی ها مدیریت در سپاه اقناعی بود. می‌رفت و فرماند ه ها را قانع می‌کرد که راه درست این است. این هنر اقناع کردن را هرکسی ندارد. و درنهایت هم اگر شرایط را مطلوب می دید می گفت تو برو در قرارگاه جای من بنشین من اینجا هستم و کار را پیش می‌برم. حسن را همه به‌عنوان فرمانده  بالادست قبول داشتند. ** حساسیت روی بحث آموزش * یکی از موضوعاتی که برای شهید حسن باقری خیلی اهمیت داشته بحث آموزش است. در اسنادی هم که از ایشان به جا مانده، صوت‌هایی وجود دارد که خیلی روی آموزش حساسیت نشان می‌دهد و آن جملات معروفی که می‌گوید با این همه کشته که در عملیات‌ها می‌دهیم من نمی‌توانم جوابگو باشم و این برای این است که خوب آموزش نمی‌بینیم. چرا اینقدر این مسئله در نگاه شهید باقری برجسته بود؟ چون موانع دشمن را خوب می‌شناخت، روی توان خودی هم خیلی حساس بود و مسئله آموزش برایش بسیار بسیار حساس بود. خب هرکسی نمی‌تواند فرمانده باشد. گاهی می‌شنویم که مثلاً به فلانی زود تیپ تحویل دادند. حرفش با فرماندهان بالادست این بود که شما باید نیرو را خوب آموزش بدهید و تربیت کنید و بعد برای ما بفرستید نه اینکه نیرو را برای ما اعزام کنید بعد ما تازه ببینیم این آدم به درد کار نظامی خورد یا نه، اگر خورد، تازه باید او را آموزش بدهیم. دیگر وقتی برای من نمی‌ماند. اصطلاحات جالبی هم بکار می‌برد. مثلاً می‌گوید شما مسئول سپاه هستید و پاسدارید، حفاظت از شخصیت ها به ما چه مربوط است؟ می‌گفت سپاه قانوناً دو ماموریت دارد: یکی مبارزه با ضدانقلاب و دوم کمک به ارتش در جنگ. هیچ ماموریت دیگری شما نباید بپذیرید. بروند خودشان یگان تشکیل بدهند و مسئولیت بپذیرند. می‌گفت ما «پاسدارمری» راه نینداختیم. بعد نیرویی برای من می‌فرستید که آموزش کافی ندیده است. بحث‌های سنگینی در این خصوص دارد. می‌دانید که حسن باقری به نوعی فرماندهی‌اش را ازیگان های مشهد شروع کرد. اولین فرمانده تیپ 5 نصر، خود حسن باقری بود. می‌گفت امام فرموده 20 میلیون جوان آماده باید داشته باشیم. از این 20 میلیون، یک میلیون که به مشهد می‌رسد، از این یک میلیون، 10 هزار نفر که باید باشد یا نه . در تیپ جوادالائمه(ع) یک سخنرانی دارد که امام فرمودند جنگ واجب کفایی است، من به عنوان مسئول به شما می‌گویم ما نیرو نداریم. تو پاسداری، باید بیایی و بجنگی. الان پاسدار وظیفه‌اش این است که در جنگ باشد. می‌گفت بروید و با خانم‌هایتان صحبت کنید، اگر می خواهید ازدواج کنید بگویید که من پاسدارم نه اینکه هم به آن بنده خدا نارو بزنید هم به سپاه. ** خودش خواست که شهید شود چون دشمن را خیلی خوب می‌شناخت، روی جبهه خودی هم سخت‌گیری می‌کرد. می‌گفت اگر هم نمی‌توانید بجنگید بروید به آقایان مسئول کشور بگویید تا تکلیف را طور دیگری مشخص کنند. این حرفها در زمان خودش یک گوهر است. بعضی جاها فریاد می‌زند از تعداد شهدایی که می‌دادیم یا جنازه‌هایی که جا می‌ماندند. من معتقدم آخر سر هم دیگر خودش می‌خواست که شهید شود. این‌قدر که بار روی دوشش را سنگین می‌دید و خیلی وقتها راهکارها به بن‌بست می‌خورد و آن نگاهی که داشت، اجرایی نمی‌شد. در آخرین سفرش به مشهد می‌گوید که یاد نصیحت آقای بهاءالدینی افتادم که یک درخواستی از او داشتم و ایشان گفت چرا از من می‌خواهی؟ صاحب جواب دادن به درخواستها مولا علی‌بن موسی الرضا علیه السلام است، برو از ایشان بخواه. می‌گوید وقتی به ضریح چسبیده بودم یاد حرف آقای بهاءالدینی افتادم و گفتم الآن وقتش است که گفتم آقا شهادت می‌خواهم. آقامحسن به او گفته بود قرارگاه را تحویل مجید بقایی بدهد و خودش به تهران برود و از آنجا هماهنگی‌ها را انجام دهد که نشد و یکی دو ماه بعد به شهادت رسید.  ** با والفجر مقدماتی مخالف بود * ظاهراً با عملیات والفجر مقدماتی هم که خودش چند روز قبل از اجرای آن به شهادت رسید، موافق نبود. اصلاً موافق عملیات والفجر مقدماتی نبود و چندین نوشته داد که می‌گوید اینجا لو رفته است و مشکل دارد. می‌گفت ما برای این عملیات به 5 لشکر احتیاج داریم که 5 تا احمد متوسلیان بالای سر آن باشد. معتقد بود که اصلاً به دشمن نمی‌رسیم ولی چون تصمیم گرفته شده بود که عملیات اجرایی شود، باید شناسایی‌ها هم تکمیل می‌شد. با اینکه راضی نبود و دلایلش را هم گفته بود اما چون تصمیم به اجرا گرفته شده بود پای کار اجرا رفت و به موضوع کمک کرد برای اینکه بهتر شناسایی انجام شود و نهایتاً در آخرین شناسایی‌ها چند روز قبل از شروع عملیات در نهم بهمن به شهادت رسید. آقای محسن رضایی یک صحبت قشنگی در مراسم بزرگداشت شهید حاج کاظم رستگار دارد و می‌گوید من سه دسته فرمانده داشتم، یک دسته متملق بودند و ترسو هرچه من می‌گفتم، به‌به و چه‌چه می‌کردند، یک دسته عاصی بودند، موضوع را می‌فهمیدند، به من هم می‌گفتند ولی پای کار نمی‌ایستادند و کمک نمی کردند که مشکل رفع شود و از جنگ بیرون می‌رفتند اما اکثر بچه‌های جنگ، بچه‌های آزاده بودند که هم می‌فهمیدند، هم صریح به من می‌گفتند و هم پای کار می‌ایستادند. شهید باقری واقعاً یک آزاده به تمام معنا حتی برای بچه‌های ارتش بود. ** حاج قاسم فکر کرده بود حسن باقری فرزند آقای هاشمی است * یک جای گفتگو اشاره کردید که حاج قاسم سلیمانی اولین بار فکر کرده بود شهید باقری فرزند آقای هاشمی است. ماجرای این برخورد ایشان چه بود؟ در عملیات طریق القدس حاج قاسم فرمانده یک گردان از کرمان بود که با حسن باقری برخورد می‌کند. حسن گفته دیدم خیلی من را تحویل می‌گیرد.  ته قضیه را که درآوردم دیدم اینکه تحویل می‌گیرد به خاطر این بوده که قیافه ما به دلیل ریشمان به آقای هاشمی می‌خورد فکر می‌کرد من از بچه های آقای هاشمی هستم. خود حاج قاسم هم گفته در جبهه دیدم گروهی برای بازدید آمدند و یک آدم لاغری را خیلی تحویل می‌گیرند. نگاه کردم دیدم به تیپش نمی‌خورد فرمانده باشد. گفتم این نهایتاً آقازاده یکی از مسئولین است. روز بعد گفتند همه فرمانده گردان‌ها بیایید گلف برای توجیه. وقتی رفتم دیدم آن جوان حسن باقری مسئول اطلاعات است. تازه آنجا فهمیدم که این مسئول است. * کمی هم در مورد کتابی بفرمایید که از شهید باقری نوشتید. اسم کتاب چیست و دقیقاً به چه موضوعی از ایشان می‌پردازد؟ تلاش کردم در موضوع کتاب که اسمش را «رکن» گذاشتم، گوشه های بیشتری از خاطرات بچه‌ها و زندگی شهید باقری را ارائه بدهیم. * چه‌زمانی چاپ می‌شود؟ فکر کنم ان‌شاءالله تا یک ماه دیگر در دسترس باشد. این کتاب درحقیقت زندگی‌نامه خودنویس ایشان است یعنی از زبان ایشان در واقع بیان شده است. به هر حال من در وسع خودم جرعه‌ای از این دریا را منتقل کردم، ان‌شاءالله جوانها و خصوصاً مسئولین ما از این الگو استفاده کنند که واقعاً هم در کار و هم در ابعاد شخصی و زندگی خصوصی یک اسوه بود. در کار یک مدیریت دلسوزانه بسیجی با نگاه آسیب شناسی صادقانه داشت. تک تک عملیات‌ها را ایشان آسیب شناسی کرده است. مثلاً طریق‌القدس یا فتح‌المبین که عملیات‌های موفق بودند و همه فقط از خوبی‌هایشان می‌گویند ولی حسن باقری همین‌ها را هم آسیب‌شناسی کرد. * خیلی ممنون که این وقت را به ما دادید تا کمی درباره شهید حسن باقری صحبت کنیم، در پایان اگر نکته‌ای باقی مانده است بفرمایید. به‌عقیده من، شما به‌عنوان خبرنگار مسئولیت سنگینی به‌عهده دارید، نباید اجازه بدهید این عنصر زمینی را خیلی آسمانی کنند، حسن باقری آسمانی شد اما همان حسن باقری بچه میدان خراسان بود که سربازی رفته، دعوا کرده، شمال می‌رفته، در انقلاب حضور داشته و این درجات تعالی را پله پله طی کرده است. مردی بوده که شانه‌اش را زیر بار انقلاب داده است و البته فقط شانه زیر بار دادن مهم نیست، مهم‌تر آماده بودن است که شما بتوانید این بار را با موفقیت به مقصد برسانید. خداوند ما را قدردان میراث شهیدان قرار دهد که امنیت و اقتدار و آزادی و رفاه این ملت میراث‌ شهیدان عزیز  ماست. انتهای پیام/"
3248940,پاسداران تکیه‌گاه مطمئن ملت و مملکت در برابر تهدیدات هستند,۱۳ بهمن ۱۴۰۳ - ۱۱:۵۱,https://newsmedia.tasnimnews.com/Tasnim/Uploaded/Image/1398/12/25/1398122515395984319919594.jpeg,"به گزارش گروه دفاعیخبرگزاری تسنیم، سپاه پاسداران انقلاب اسلامی در بیانیه‌ای تلاقی ""روز پاسدار"" با ""دهه مبارک فجر"" و آغاز چهل و هفتمین سال پیروزی انقلاب اسلامی شکوهمند ایران را معنادار دانست و افزود: سپاه کانون ساخت، پرورش و جوشش انسان‌های مومن و مجاهدی است که در حافظه تاریخی ایران عزیز، خادم ملت و پاسدار حریم مکتب و آرمان‌ها، ارزش‌ها و دستاوردهای تمدن ساز انقلاب اسلامی به شمار می‌روند. در این بیانیه آمده است: نامگذاری زادروز پر نور و معنویت حضرت اباعبدالله الحسین(ع) به‌ عنوان ""روز پاسدار"" با ابتکار معمار کبیر انقلاب و بنیانگذار فقید جمهوری اسلامی ایران حضرت امام خمینی (ره) دلالت بر ویژگی‌های برجسته این نهاد مقدس و نقش‌های حماسی و عاشورایی و مردمی  پاسداران در دفاع از انقلاب، نظام و میهن عزیز ایران در صحنه‌های پرخطر و میدان‌های سرنوشت‌ساز تاریخی دارد. این بیانیه می‌افزاید: تاریخ 46 سال گذشته ایران اسلامی بیانگر این حقیقت است که فرزندان غیور و مجاهد ملت در نهاد مقدس ""سپاه پاسداران انقلاب اسلامی"" همواره در تمامی صحنه‌های حساس، سرنوشت ساز و مورد نیاز انقلاب و کشور حضوری به‌موقع، موفق و فداکارانه داشته‌اند و اگر این مجاهدت‌ها و رشادت‌ها نبود چه بسا بر اساس کلام امام راحل امروز نام و نشانی از ایران مقتدر مردمی و سربلند نبود. این بیانیه تلاقی ""روز پاسدار"" با ""دهه مبارک فجر"" و آغاز چهل و هفتمین سال پیروزی انقلاب اسلامی شکوهمند ایران را معنادار و یادآور نسبت ماندگاری و پیشروندگی انقلاب و نظام اسلامی با فلسفه وجودی سپاه پاسداران انقلاب اسلامی و مجاهدت‌های حماسی پاسداران انقلاب در مقابله با دشمنان قسم خورده ایران اسلامی توصیف و تصریح کرده است: سپاه کانون ساخت، پرورش و جوشش انسان‌های مومن و مجاهدی است که در حافظه تاریخی ایران عزیز، خادم ملت و پاسدار حریم مکتب و آرمان‌ها، ارزش‌ها و دستاوردهای تمدن ساز انقلاب اسلامی به شمار می‌روند، به گونه‌ای که قهرمانان معاصر ایرانی در نسل‌های متمادی بعد از انقلاب از ""شهید حسن باقری"" تا شهیدان ""ابراهیم هادی""، ""محسن حججی"" و ""حاج قاسم سلیمانی"" در زمره افتخارات این نهاد مقتدر مردمی می‌درخشند و الگو و سرمشق حق طلبان و آزادی‌خواهان عالم به ویژه رزمندگان جبهه بزرگ مقاومت اسلامی قرار گرفته‌اند. این بیانیه کارآمدی، مقبولیت و محبوبیت مردمی را شاکله ""سرمایه اجتماعی سپاه"" و خار چشم دشمنان ایران و ایرانی معرفی و با تاکید بر حماسه سازی‌های سترگ این مجموعه مقدس برای عبور کشور از فتنه‌ها و توطئه‌های دشمن در تداوم دفاع مقدس و تضمین استمرار انقلاب و حرکت کشور به سمت قله‌های رفیع پیشرفت و تعالی آورده است: سپاه مقتدر مردمی و پاسداران سلحشور انقلاب اسلامی، ظرفیت راهبردی و گره گشای ملت ایران برای غلبه بر چالش‌ها و تهدیدهای فراروی کشور در عرصه‌های مختلف هستند و با حضور فداکارانه و پیشتازانه در میدان‌های ""جهاد فی سبیل الله"" مانند سازندگی در امور زیربنایی و راهبردی، محرومیت زدایی، مردمیاری و خدمت رسانی در مصائب و بلایای طبیعی مانند سیل و زلزله، جهاد فرهنگی و نقطه اوج و باشکوه آن در پشتیبانی و همراهی با ""جبهه بزرگ مقاومت اسلامی"" و اجرای عملیات‌های تاریخی و موفق و ضد صهیونیستی ""وعده صادق"" جلوه‌های الهام بخش و درس آموزی از آن را به در معرض جهانیان قرار داده است. این بیانیه در پایان با تبریک میلاد بابرکت حضرت امام حسین(علیه السلام) ""روز پاسدار"" و فرخنده زادروز حضرت ابوالفضل العباس (علیه السلام) ""روز جانباز"" به آحاد پاسداران و جانبازان سرافراز ایران اسلامی و تعظیم به مقام شامخ شهیدان گرانقدر آنان به ویژه سیدالشهدای جبهه مقاومت اسلامی سردار دلها سپهبد پاسدار حاج قاسم سلیمانی؛ انقلابی زیستن، انقلابی ماندن و انقلابی عمل کردن را از اصول لایتغیر پاسداری از انقلاب اسلامی قلمداد و تاکید کرده است: پاسداران انقلاب اسلامی به یمن تجارب ارزشمند 46 ساله رویارویی با دشمنان انقلاب و نظام اسلامی، بعنوان تکیه گاه مطمئن ملت و مملکت برابر تهدیدات، طمع ورزی‌ها و بحران سازی‌های پی در پی و دست ساز اردوگاه خصم، طلایه‌دار اقتدار و ظرفیت ایستادگی و استقامت ایران اسلامی بوده و در کنار سایر نیروهای مسلح مقتدر کشور، تحت تدابیر و منویات مقام معظم رهبری و فرماندهی کل قوا حضرت امام خامنه‌ای (مدظله العالی)، همچنان همت و اراده متراکم خود برای افزایش توانایی‌ها و قدرت افزایی همه جانبه بازدارنده"" و خلق دستاوردهای نوین بومی در حوزه‌های دفاعی و نظامی به ویژه در بخش‌های موشکی، پهپادی و شناوری که مصادیق آن در رزمایش موسوم به اقتدار ""پیامبراعظم(ص)19 "" رونمایی شد، به کار خواهد گرفت و جبهه دشمن به ویژه رژیم تروریستی ایالات متحده آمریکا و سگ هار منطقه‌ای آن رژیم اهریمنی و جنایتکار صهیونیستی را همچنان مقهور اقتدار، صلابت و هوشمندی خود خواهند ساخت. انتهای پیام/"
3248850,رونمایی از سامانه‌های موشکی و‌ پدافندی در جشنواره مالک اشتر,۱۳ بهمن ۱۴۰۳ - ۱۰:۵۶,https://newsmedia.tasnimnews.com/Tasnim/Uploaded/Image/1403/11/13/1403111310464870532031174.jpg,به گزارش خبرنگار دفاعیخبرگزاری تسنیم، سردار حمید بزم‌شاهی دبیر اشراف فرماندهی کل سپاه در نشست خبری چهاردهمین جشنواره سراسری مالک اشتر سپاه طی سخنانی اظهار داشت: از اواسط دهه 70 موضوع اشراف فرماندهی توسط فرمانده کل قوا پایه‌گذاری شد و در سال‌های بعد توسعه یافت.  وی با بیان اینکه نیروهای مسلح تحت مدیریت فرمانده معظم کل قوا هستند، عنوان کرد: به این ترتیب اداره نیروهای مسلح در ساختار یکپارچه نیروهای مسلح توسط رهبر انقلاب صورت می‌گیرد. سردار بزم‌شاهی ادامه داد: اشراف نهادی در نیروهای مسلح است که وظیفه آن کنترل تعالی بخش آن سازمان است. دبیر اشراف فرماندهی کل سپاه با اشاره به اینکه سپاه پاسداران به‌عنوان نماد کارآمدی معرفی می‌شود، گفت: این کارآمدی به دلیل آن است که منویات رهبر انقلاب به‌صورت جدی تا حصول نتیجه دنبال می‌شود و وظیفه اشراف فرماندهی پیگری و رصد موفقیت سپاه در انجام ماموریت‌های آن است. وی ادامه داد: در سال 1400 که دولت شهید رییسی اولین دیدار خودشان با رهبر انقلاب را داشتند یکی از توصیه‌های رهبر انقلاب ایجاد اشراف دولتی بود که به نظر می‌رسد اگر در دستگاه‌های اجرایی ساختاری مانند اشراف وجود داشته باشد کارها خیلی بهتر انجام خواهد شد. سردار بزم‌شاهی تصریح کرد: سازوکار اشراف توسط گزارش‌گیری مستمر انجام می‌شود و در طول سال چهار کارنامه برای تمامی رده‌ها صادر می‌کنیم که هر کارنامه بین 10 تا 60 بخش دارد. وی گفت: بر این اساس عملکرد سازمانی سپاه به‌صورت دقیق و بر اساس 13 هزار شاخص بررسی می‌شود و عملکرد بخش‌های مختلف سپاه بر اساس این شاخص‌ها ارزیابی می‌شود جشنواره مالک اشتر برای تقدیر از رده‌هایی است که به‌عنوان رده برتر برگزیده شده‌اند. دبیر اشراف فرماندهی کل سپاه با بیان اینکه سپاه یه سازمان چند ماموریتی و‌ گسترده در سطح جهان است، گفت: در این جشنواره همچنین به بخشی از عملکرد سپاه هم می‌پردازیم و بخشی از آن را رسانه‌ای می‌کنیم. وی افزود: یک جنبه از فعالیت‌های سپاه حوزه‌های نظامی و امنیتی است و بخش دیگر فعالیت‌های سپاه ناظر به خدمت‌رسانی به مردم است. یکی از محورهای فعالیت سپاه کمک به توسعه کارآمدی نظام است که در این حوزه سپاه فارغ از هر نوع گرایش سیاسی یار و یاور همه دولت‌ها بوده است. سردار بزم‌شاهی گفت: سپاه در طی سال‌های اخیر در حوزه راه و شهرسازی 525 کیلومتر راه آهن، 64 کیلومتر مترو، احداث 74 کیلومتر بزرگراه و… احداث کرده است. دبیر اشراف فرماندهی کل سپاه ادامه داد: در حوزه آب و فاضلاب آبگیری 9 سد، احداث 36 کیلومتر کانال انتقال آب به دریاچه ارومیه از جمله مهمترین اقدامات سپاه بوده است. همچنین لایروبی 16 میلیون متر مکعب از بنادر و ساخت 2 نفتکش کلاس افراماکس از جمله مهمترین اقدامات سپاه در حوزه دریایی بوده است. وی با اشاره به اقدامات سازمان اطلاعات سپاه گفت: سازمان اطلاعات سپاه با گروه‌های تروریستی در داخل و بیرون کشور برخورد می‌کند که در این راستا برخورد با عناصر تکفیری در دستور کار قرار گرفته و با بیش از 200 نفر از عناصر تکفیری برخورد و تعیین تکلیف شده است و از وقوع بسیاری از عملیاتهای تروریستی جلوگیری شده است و در سال 1402 با سه گروه تروریستی توسط سازمان اطلاعات سپاه برخورد شده است. همچنین استعلام امنیتی نمایندگان مجلس شورای اسلامی و مجلس خبرگان در یک سامانه منسجم توسط سازمان اطلاعات سپاه بخوبی انجام شد. وی تاکید کرد: در حوزه نظامی بازنگری دکترین عملیاتی نیروها و برنامه ریزی انجام رزمایش‌های مرکب با کشورهای روسیه، عراق، چین و عمان انجام شده است. علاوه بر این برگزاری رزمایش‌های دفاعی امنیتی مانند رزمایش‌های پیامبر اعظم 18 و 19 و رزمایش‌های دفاع سایبری و مقابله با ریز پرنده‌ها صورت گرفته است. همچنین سپاه در حوزه برقراری امنیت انتخابات‌ها و موضوع مسمومیت مدارس اقدامات خوبی انجام داده است و به ریشه برخی مواد شیمیایی در این حوزه نیز رسیده است. دبیر اشراف فرمانده کل سپاه عنوان کرد: همچنین سپاه ساخت 100 هزار مسکن را برای باقدرت مسکن نیروهای مسلح آغاز کرده که تا کنون 36 هزار مسکن ساخته شده است و اقدامات خوبی برای تامین منازل سازمانی سپاه نیز انجام شده است. برای کمک به شفافیت مالی سپاه اقدام به راه اندازی دو مجموعه حسابرسی در سپاه کرده‌ایم. در طول دو سال اخیر هم جهش خیلی خوبی در این حوزه انجام شده و انضباط خوبی به مسائل مالی سپاه  بخشیده شده است. سردار بزم شاهی تصریح کرد: در حوزه ناترازی انرژی سپاه موفق شد 20 درصد از مصرف انرژی خود در ساعات پیک‌ را کاهش دهد که موجب شد 8 میلیون کیلو وات ساعت در مصرف برق صرفه جویی شود. سردار بزم‌شاهی گفت: در جشنواره مالک اشتر بخشی از سامانه‌های موشکی و‌ پدافندی و همچنین استحکامات سپاه برای حفظ سرمایه‌ها را رونمایی خواهیم کرد. همچنین نمایش شناورهای گشتی رزمی با بدنه آلومینیومی که برای نخستین مرتبه توسط سپاه انجام شده است نیز بخش دیگری از دستاوردهای سپاه است که در این جشنواره به نمایش در می‌آید. علاوه بر این در حوزه هوش مصنوعی و کوانتوم هم اقدامات خوبی انجام شده است که به نمایش در خواهد آمد. وی با اشاره به اقدامت سپاه در حوزه سایبری گفت: روزانه 36 هزار حمله به زیرساخت‌های کشور انجام می‌شود که هم توسط عوامل انسانی و هم توسط رباتها و تجهیزات فنی صورت می‌گیرد. سپاه در قالب توان فنی امکانات خود را در اختیار دولت و سازمان پدافند غیر عامل قرار داده است که دستاوردهای بزرگی هم در این حوزه برای دفاع از زیرساختها داشته‌ایم. دبیر اشراف فرمانده کل سپاه تصریح کرد: در حوزه شناختی هم با ایجاد قرارگاه فضای مجازی در بسیج و قرارگاه رسانه در مرکزیت سپاه به خنثی سازی اقدامات دشمن در فضای مجازی می‌پردازد. سپاه با ایجاد یک زیرساخت تولید محتوای فضای مجازی در حال حاضر بزرگترین مرکز غرب آسیا در این‌ حوزه را در اختیار هنرمندان قرار داده است. سردار بزم‌شاهی با اشاره به اقدامات دانشگاه‌های سپاه گفت: دانشگاه‌های ما در راستای بر طرف کردن نیازمندی‌های کشور هم فعال هستند و در این حوزه برای شکست آقایی دلار دانشمندان سپاه در دانشگاه امام حسین(ع) فعالیتهای خوبی انجام داده‌اند. وی گفت: در این جشنواره همچنین از رده‌های فعال در جبهه مقاومت و عملیات طوفان الاقصی نیز تقدیر خواهد شد. دبیر اشراف فرماندهی کل سپاه در پایان گفت: جشنواره مالک اشتر روز دو شنبه 15 بهمن ماه برگزار خواهد شد. انتهای پیام/
3248748,سرلشکر باقری: سپاه پاسداران موجب افتخار امت اسلامی است,۱۳ بهمن ۱۴۰۳ - ۰۹:۵۰,https://newsmedia.tasnimnews.com/Tasnim/Uploaded/Image/1402/07/16/1402071613372583828519384.jpg,"به گزارش گروه دفاعیخبرگزاری تسنیم، سردار سرلشکر محمد باقری رئیس ستادکل نیروهای مسلح در پیامی فرارسیدن سوم شعبان و روز پاسدار را به فرمانده‌کل سپاه پاسداران انقلاب اسلامی تبریک گفت. متن این پیام به‌شرح زیر است: برادر ارجمند سردار سرلشکر پاسدار حسین سلامیفرمانده محترم کل سپاه پاسداران انقلاب اسلامی سلام علیکم؛سوم شعبان‌المعظم سالروز ولادت سید و سالار شهیدان و سرور آزادگان جهان حضرت امام حسین (علیه السّلام) را که به‌ابتکار جاودانه و معنادار حضرت امام خمینی (رحمة الله علیه) ""روز پاسدار"" نام‌گذاری شد، به جناب‌عالی و پاسداران سلحشور انقلاب اسلامی به‌عنوان کسانی که در صف اول دفاع از ارزش‌های نظام اسلامی و صیانت از امنیت ملی کشور هستید؛ تبریک و تهنیت عرض می‌نمایم. تصویر نورانی سپاه پاسداران انقلاب اسلامی برای هر ایرانی، تصویری شکوهمند در سپهر مقاومت اسلامی منطقه و موجب افتخار امت اسلامی است. حافظه تاریخی ایران عزیز پژواک این حقیقت است که پاسداران رشید و مجاهد انقلاب با تأسی به آموزه‌های امام راحل عظیم‌الشأن و درس‌آموزی در مکتب ولایت فقیه و اطاعت از مقام معظم رهبری و فرمانده‌کل قوا امام خامنه‌ای عزیز (مدّ ظلّه العالی) امروز ضامن قدرت بازدارنده و مردمی این نهاد مقدس هستند، جلوه‌های این عظمت در عرصه‌های پاسخ به نیازهای انقلاب و کشور از جمله در میادین سازندگی، محرومیت‌زدایی، مردم‌یاری و خدمت‌رسانی، دوستان انقلاب را خرسند و امیدوار و دشمنان خبیث و تبهکار را بیمناک و ناامید ساخته است. ملت ایران به وجود چنین سپاهی که با اقتدار و توانمندی‌های باشکوه و خیره‌کننده تهدیدهای مهیب دشمنان قسم‌خورده‌ اسلام و این مرز و بوم را خنثی کرده است، همواره می‌بالد و برکات وجودی آن را کنار خود به‌مثابه انعکاس ایمان، آگاهی، اراده و جهاد برای خدمت مؤمنانه و صادقانه پاس می‌دارد. با گرامیداشت این روز فرخنده و نیز تبریک ولادت حضرت ابوالفضل‌ العباس (علیه السّلام) علمدار کربلا و ""روز جانباز"" و میلاد حضرت زین‌‌العابدین امام سجاد (علیه السّلام)؛ به شهیدان همیشه‌جاوید ""سپاه پاسداران انقلاب اسلامی"" به‌ویژه ""سپهبد پاسدار شهید حاج قاسم سلیمانی"" و ادامه‌دهندگان راه او برای آزادی قدس شریف درود می‌فرستم و دوام توفیق و درخشش‌های بزرگ  این نهاد انقلابی و مردمی را برای دفاع از آرمان‌های بلند اسلام ناب محمّدی (صلّی اللّه علیه و آله و سلّم) و دستاوردهای گرانسنگ انقلاب اسلامی و جبهه مقاومت ضدصهیونیستی در پرتو عنایات حضرت بقیة الله الاعظم (عجّل اللّه تعالی فرجه الشریف) و با تبعیت از فرامین و تدابیر مقام معظم رهبری و فرمانده‌کل قوا حضرت آیت الله العظمی امام خامنه‌ای (مدّ ظلّه العالی) از خدای کریم و سبحان مسئلت می‌جویم. انتهای پیام/+"
3248712,شهید نیلفروشان؛ از بسیجی لشکر امام حسین تا درجه سرلشکری,۱۳ بهمن ۱۴۰۳ - ۰۹:۳۰,https://newsmedia.tasnimnews.com/Tasnim/Uploaded/Image/1403/11/13/1403111309184136532029494.jpg,به گزارش گروه دفاعیخبرگزاری تسنیم، شهید عباس نیلفروشان متولد سال 1345 در اصفهان است و 14 ساله بوده است که با دستکاری شناسنامه‌اش دو سال سن خودش را بالا می‌برد تا بتواند به جبهه برود. در ابتدا کار خود را با فرماندهی دسته در لشکر 14 امام حسین(ع) شروع می‌کند و تا سال 62 در همین لشکر می‌ماند. بعد از سال 62 به لشکر 8 نجف اشرف می‌رود و هم‌رزم شهید کاظمی می‌شود و با پایان دفاع  مقدس مسئولیت عملیات لشکر 8 نجف اشرف را به‌عهده می‌گیرد. از سال 84 به نیروی زمینی می‌‌رود و معاونت عملیات این نیرو می‌شود. پس از آن در دو مقطع با مأموریت مستشاری در محور مقاومت به عنوان مسئول عملیات سپاه در لبنان به ایفای نقش می‌پردازد و پس از آن برای دوره‌ای فرماندهی دانشگاه فرماندهی و ستاد سپاه پاسداران انقلاب اسلامی را به‌عهده می‌گیرد. اما پس از مدتی به معاونت عملیات کل سپاه می‌رود و جانشین معاون عملیات می‌شود. با تشکیل قرارگاه مرکزی امام حسین(ع) با حفظ سمت، جانشینی فرمانده کل سپاه در قرارگاه امام حسین‌(ع) را به‌عهده می‌گیرد و پس از انتصاب سردار سلامی به فرماندهی کل سپاه سردار عباس نیلفروشان به سمت معاونت عملیات کل سپاه منصوب می‌شود. سال 1403 و پس از شهادت سردار زاهدی به عنوان مستشار عالی سپاه به لبنان می‌رود ودر ششم مهرماه همین سال به همراه سید حسین نصرالله دبیرکل حزب‌الله لبنان در جریان بمباران مقر حزب‌الله در ضاحیه بیروت به شهادت می‌رسد. روز گذشته سرلشکر حسین سلامی فرمانده کل سپاه پاسداران انقلاب اسلامی با حضور در منزل شهید نیلفروشان لوح درجه سرلشکر این شهید را به خانواده وی تقدیم کرد. در این دیدار فرماندۀ کل سپاه درباره خصوصیات شخصیتی شهید نیلفروشان گفت: حاج عباس از نظر اخلاقی بی‌نقص بود، همیشه با آرامش صحبت می‌کرد و بسیار باصداقت بود؛ همچنین در انجام کارها مسئولیت‌پذیر، باهمت و دقیق بود. تمام زیردستان و مافوق‌های حاج عباس از همکاری با ایشان احساس رضایت می‌کردند و به کارش اعتماد کامل داشتند. همچنین رفتار شهید نیلفروشان با زیردستان بسیار رحیمانه بود. وی افزود: یک ژنرال ایرانی در لبنان به دست اسرائیلی‌ها شهید شد؛ اینها امتیازات انحصاری این شهید و افتخار بزرگی برای سپاه است. شهید نیلفروشان نه فقط افتخار این خانواده بلکه افتخار یک سپاه است.  سردار سلامی در ادامه با بیان اینکه شهید نیلفروشان به لحاظ فکری بسیار در انجام امور محوله موثر بود، یادآور شد: ایشان انسان متفکری بود و بسیار سنجیده صحبت، و معیارها را به خوبی رعایت می‌کرد. این شهید بزرگوار در هر مسئولیتی خیلی سریع جا می‌افتاد مثل مسئولیتی که در دافوس داشت. شخصیت ایشان انعطاف خاصی داشت که در هر موقعیتی دقیقاٌ همرنگ محیط می‌شد و در عملیات نیروی زمینی هم کاملاً اینگونه بود؛ سپس به قرارگاه امام حسین(ع) رفت و پس از آن معاون اجرائی ستاد کل و در نهایت معاون عملیات شد. ایشان در سمت معاون عملیات در رزمایش‌ها و ماموریت‌ها بسیار زحمت کشید. وی با مشاهده تصویر اعطای درجه شهید توسط فرماندۀ معظّم کل قوا اظهار کرد: این عکس مربوط به پنج سال و نیم قبل و روز درجه گرفتن ایشان از حضرت آقا است. ما پس از نماز از حسینیه امام خمینی(ره) خارج شدیم و من ایشان را به عنوان معاون عملیات معرفی کردم. ایشان کتابی به قلم خودش را در آن روز به حضرت آقا هدیه داد.  حضور مردم اصفهان برای تشییع و مراسم شهیدان نیلفروشان و زاهدی را بسیار پرشور دانست و افزود: شهید نیلفروشان با سردار زاهدی خیلی رفیق بود و سرانجام با فاصله زمانی اندک شهید شدند. هر دو شهید به دست شقی‌ترین دشمن اسلام شهید شدند. یک ژنرال ایرانی در لبنان به دست اسرائیلی‌ها شهید شد؛ اینها امتیازات انحصاری این شهید و افتخار بزرگی برای سپاه است. شهید نیلفروشان نه فقط افتخار این خانواده بلکه افتخار یک سپاه است.  وی ادامه داد: این شهدا بالاترین درجه‌ها را دارند؛اینها وسط میدان هستند؛ زمانی که حرفی می‌زنند ابتدا خودشان عمل می‌کنند؛ بنابراین شهادت ابتدا نصیب اینها می‌شود. این امتیازات بسیار ارزشمند است. بهترین سرنوشت برای هر کسی همین است و هیچ عاقبتی برای آقای نیلفروشان بهتر از شهادت نبود و نمی‌توانست آرزوی ایشان را برآورده کند. این عبارت شهید سید حسن نصرالله در توصیف شهید نیلفروشان است. محمد امین نیلفروشان فرزند شهید نیز در ادامه این گفتگو اظهار کرد: آقا سید نگاه ویژه‌ای به پدرم داشت؛ یعنی ایشان جزو کسانی بود که آقا سید بسیار قبول‌شان داشت و در مورد ایشان گفته بود حاج عباس رفیق و شریک من است. ما در زمان اعزام پدر به مأموریت لبنان با خانواده در کربلا بودیم و ایشان را ندیدیم. انتهای پیام/
3248449,سپاه: نام محمد الضیف همچنان صهیونیست‌ها را به وحشت می‌اندازد,۱۲ بهمن ۱۴۰۳ - ۱۴:۲۳,https://newsmedia.tasnimnews.com/Tasnim/Uploaded/Image/1403/11/12/1403111214231317732023694.jpg,"به گزارش گروه دفاعیخبرگزاری تسنیم، سپاه پاسداران انقلاب اسلامی در بیانیه‌ای با تبریک و تسلیت شهادت محمد دیار ابراهیم المصری (محمد الضیف) مجاهد بزرگ، فرمانده اسطوره‌ای، شجاع و تاریخ‌ساز گردان‌های القسام و جمعی از فرماندهان مقاومت سرافراز فلسطین در میدان نبرد با نظامیان رژیم اهریمنی صهیونی؛ میراث تابناک آنان را مشعل راه مجاهدان مؤمن و شکست‌ناپذیر جبهه مقاومت اسلامی برای آزادی قدس شریف و ازاله غده سرطانی اسرائیل دانست. در بخشی از این بیانیه آمده است: زنده بودن، بالندگی، قدرت‌افزایی پیوسته و شادابی مقاومت و ثبت رخدادها و دستاوردهای بزرگ در راه آزادی قدس شریف مرهون مجاهدت‌ها و حماسه‌آفرینی‌های تاریخ‌ساز مردان بزرگی است که با حضور فداکارانه، ایثارگرانه و اسطوره‌ای خود در میدان نبرد با اشغالگران سرزمین مقدس فلسطین افتخاراتی جاودانه را رقم زدند و خود را الگو و مشعل راه مجاهدان قدس ساختند. این بیانیه می‌افزاید: محمد الضیف و دیگر فرماندهان شهید گردان‌های القسام ستاره‌های درخشانی هستند که در کهکشان مقاومت سرافراز فلسطین، خالق صحیفه‌ای الهام‌بخش و ماندگار از فداکاری، ایثار، مقاومت و مبارزه بی‌امان با رژیم جعلی و جنایتکار صهیونی به‌ویژه پس از عملیات تاریخی ""طوفان الاقصی"" هستند و همچنان نامشان بر دل جنایتکاران صهیونیست و حامیان آن هراس و وحشت می‌افکند و ادامه دهندگان راهشان نشان خواهند داد که نامشان زنده و راهگشای آینده مقاومت است. این بیانیه در پایان با تبریک و تسلیت شهادت محمد دیاب ابراهیم المصری (محمد الضیف) فرمانده‌کل و دیگر فرماندهان سرافراز گردان‌های القسام ""مروان عیسی (ابوالبراء)، غازی ابوطماعه (ابوموسی)، رافع سلامه (ابومحمد)، احمد الغندور (ابواَنس)، ایمن نوفل(ابواحمد) و رائد ثابت"" در میدان مقاومت پیروزمندانه برابر تجاوزگری و جنایتگری‌های نظامیان رژیم صهیونیستی پس از حماسه ""طوفان الاقصی"" به ملت شریف و مقتدر فلسطین به‌ویژه حماس قهرمان تأکید کرده است:بی‌تردید اعلام شهادت محمد الضیف و دیگر فرماندهان گردان‌های القسام خون جدیدی در رگ‌های رزمندگان مقاومت اسلامی فلسطین جاری می‌سازد و با تقویت اراده و آمادگی‌های فرزندان ملت فلسطین برای ادامه استقامت و پیگیری آرمان آزادی بیت‌المقدس و برافراشتن پرچم فلسطین در سراسر سرزمین مقدس، به‌فضل الهی به‌مانند طوفان‌هایی سهمگین بر موجودیت جعلی و پلید رژیم شیطانی و نژادپرست صهیونی خواهند تاخت و بر حیات ننگین آنان مهر باطل خواهند زد و در این مسیر مبارک همچنان حمایت و پشتیبانی امت اسلامی به‌ویژه محور مقاومت آنها را مقتدرانه همراهی خواهد کرد. انتهای پیام/+"
3247749,نیروهای مسلح از آرمان‌های انقلاب اسلامی حفاظت می‌کنند,۱۱ بهمن ۱۴۰۳ - ۱۰:۳۴,https://newsmedia.tasnimnews.com/Tasnim/Uploaded/Image/1403/11/08/140311081213526731994174.jpg,به گزارش حوزه دفاعیخبرگزاری تسنیم، ستادکل نیروهای مسلح در بیانیه ای به مناسبت 12 بهمن و آغاز دهه فجر تاکید کرد: نیروهای مسلح اعم از ارتش مکتبی جمهوری اسلامی ایران، سپاه قهرمان پاسداران انقلاب اسلامی، فرماندهی انتظامی و مرزبانان غیور و وزارت مقتدر دفاع و پشتیبانی نیروهای مسلح با تبعیت از رهبری با تمام ظرفیت های خود از آرمان های انقلاب اسلامی حفاظت می کنند. در بیانیه ستاد کل به‌مناسبت آغاز دهه مبارک فجر انقلاب اسلامی آمده است: دهه فجر یادآور بازگشت بزرگ مردی از سلاله حضرت فاطمه زهرا (س) به میهن عزیز است که با دم مسیحایی و پیام الهی خود، بنیانگذار قیام و نهضتی مقدس گردید که با خروش انقلابی یک ملت قهرمان، همراه و احیاگر اسلام ناب محمدی(ص) در قرن حاضر شد. در ادامه این بیانیه آمده است: طلیعه فجر انقلاب اسلامی در پرتو رهبری مدبرانه و حکیمانه حضرت امام خمینی (ره) با مجاهدت، ایثار و از خود گذشتگی ملت آزادی خواه و سلحشور ایران اسلامی در بهمن ماه 1357 در حالی به ثمر نشست که برای همیشه به سلطه دیرینه استکبار جهانی و حکومت سیاه، ضد مردمی و ستم شاهی رژیم منحوس پهلوی پایان داد رژیمی که به عنوان دست نشانده و عنصر نظام سلطه از حمایت ها و پشتیبانی های همه سردمداران و حاکمان دنیای شرق و غرب برخوردار بود لیکن در برابر اراده الهی ولایت فقیه و ملت عزیز ایران دوام نیاورد و سرنگون گردید. در بیانیه ستاد کل آمده است: مردم آگاه و نستوه ایران اسلامی در 12 بهمن ماه 1357 رهبر عزیز و نایب امام زمان (عج) خود را در آغوش کشیدند و با استقبال بی نظیر تاریخی و انقلابی از آن امام همام عزم راسخ خود را در حاکمیت بخشیدن به نظام اسلامی متکی بر اصل خدشه ناپذیر ولایت مطلقه فقیه به اثبات رسانیدند که همواره رمز موفقیت، پایداری، سرافرازی و اقتدار ایران اسلامی در طول عمر پر برکت 46 ساله انقلاب اسلامی در تمامی عرصه ها بوده است. در ادامه این بیانیه آمده است: امروز پس از گذشت 46 سال از آن پیروزی حیرت انگیز و واقعه عظیم مردمی که با بهت، ناباوری و سرافکندگی استکبار جهانی و دنیای غرب به سرکردگی آمریکای جنایتکار به ثمر نشست، مرور و بازخوانی عوامل و مولفه های قدرت آفرینی و اقتدار ایران اسلامی طی این سال ها که در سایه ایمان و اراده راسخ مردم انقلابی، رهبری پیامبرگونه حضرت امام(ره) و امامت خلف صالح ایشان مقام معظم رهبری(مدظله العالی) تداوم و استمرار یافته است می تواند این انقلاب و کشور را در ادامه مسیر واقعی خود که همان دفاع از مستضعفین و مظلومان جهان و ملت های آزادیخواه، استکبار ستیزی و رسیدن به جامعه ای مبتنی بر عدل و قسط اسلامی هست، هدایت کند. ستادکل نیروهای مسلح با گرامیداشت ایام الله دهه مبارک فجر و تجلیل از مقام شامخ شهدای گرانقدر انقلاب اسلامی و تکریم خانواده های معظم و معزز شهیدان و ایثارگران سرافراز، به ملت غیور و انقلاب ایران عزیز اطمینان خاطر می دهد که نیروهای مسلح اعم از ارتش مکتبی جمهوری اسلامی ایران، سپاه قهرمان پاسداران انقلاب اسلامی، فرماندهی انتظامی و مرزبانان غیور و وزارت مقتدر دفاع و پشتیبانی نیروهای مسلح با تبعیت از فرماندهی معظم کل قوا، حضرت آیت الله العظمی امام خامنه ای (مدظله العالی) همه ظرفیت های خود را برای حفاظت و حراست از آرمان های انقلاب اسلامی، مقابله با استکبار جهانی و ظالمان و دفاع از امنیت مردم و تمامیت ارضی کشور و منافع ملی به کار خواهد گرفت و همچون گذشته مجاهدت و ازخودگذشتگی در این مسیر را سرلوحه اقدامات خود قرار خواهد داد. انتهای پیام/
3247499,استفاده سپاه از هوش مصنوعی در پدافند هوایی و نیروی دریایی,۱۰ بهمن ۱۴۰۳ - ۱۷:۰۲,https://newsmedia.tasnimnews.com/Tasnim/Uploaded/Image/1403/03/04/1403030414545084130147074.jpg,به گزارش خبرنگار دفاعیخبرگزاری تسنیم،‌ سردار سرلشکر حسین سلامی فرمانده کل سپاه در همایش هوش مصنوعی و تمدن آینده طی سخنانی اظهار داشت: در هر مقطعی از تاریخ به خصوص در تاریخ معاصر و دهه‌های اخیر یک موضوع صحنه اصلی رقابت قدرت‌ها در جهان است. از سال 1940 تا 1950 یک فناوری جدید که نشات گرفته از فرمول نسبیت اینشتین بود؛ فناوری هسته‌ای یک رقابت بسیار ویرانگر و مخرب در موضوع سلاح‌های هسته ای و نتیجه دردناکی از این پدیده نوظهور بوجود آورد. وی ادامه داد: سپس رقابت در فضا و فناوری‌های فضایی موضوع موازنه قدرت در جهان بود که به سمت جنگ ستارگان پیش می‌رفت تا سکوهایی برای نابودی بخشی از جهان ایجاد شود؛ البته هنوز این موضوعات دنبال می‌شود. آنچه که من می‌گویم لبه دردناک فناوری‌های نوظهور است. این فناوری‌ها می‌تواند برای نجات انسان از فقر موثر باشد و هم می‌تواند برای انهدام و محو آرزوهای بزرگ انسان بکار گرفته شوند. سرلشکر سلامی گفت: فناوری‌ها هم می‌توانند به سلامت انسان کمک کنند و هم می‌توانند ویروس‌های گسترده در جهان منتشر کنند. مانند ویروس کرونا که مشخص نیست این ویروس ساخته دست بشر بوده یا خیر؛ فناوری‌های مربوط به اطلاعات و ارتباطات هم می‌تواند برای انتقال آگاهی از نقطه‌ای به نقطه دیگر و افزایش سطح اطلاعات و بیداری آن کمک کند و هم می‌تواند از سوی دیگر خلاقیت بشر را محو کند. تلاش می‌کنیم از جنبه‌های مثبت این پیشرفت‌ها کمک بگیریم. فرمانده سپاه گفت: جهان تا به موازنه قدرت نرسد به عدالت نمی‌رسد، امروز متاسفانه قانونی که در جهان و در کشورهایی مانند آمریکا حاکم است، قانون جنگل است. وی بیان کرد: گاهی بیش از حد در مورد پیامدهای منفی یک فناوری با ما صحبت می‌شود. هوش مصنوعی یکی از این دانش‌های نوپدید بشری است که تلاش می‌کند در انحصار قدرت‌های خاصی قرار بگیرد. این انحصار نابرابری قدرت را در جهان ایجاد می‌کند. در جهان امروز ضعفا در جغرافیای سیاسی جهان جایی ندارند. درجه آزادی ملت‌ها نیز بر اساس قدرت آنان شکل می‌گیرد. اگر ضعیف بمانیم محو می‌شویم. باید برای ماندن قدرتمند بود و استقلال و آزادی دو مفهوم ارزشمند و آرمانی برای تمام جوامع بشری هستند. همه به این مفاهیم احترام می گذارند و اعتبار و منزلت ملت‌ها به سطح قدرتی است که از خود نشان می‌دهند. سرلشکر سلامی اضافه کرد: تعالی معنوی و رشد مادی و جسمانی یک جامعه‌ با هم جواب می دهد. همانطور که انسان با ترکیب روح و جسم معنا پیدا می‌کند. اگر می‌خواهیم در معنویت و اخلاق به نقاط مرتفعی برسیم باید در پیشرفت های علمی و فنی به درجات بالایی برسیم. وی در ادامه گفت: تاکید داریم حتما به دانش و فناوری هوش مصنوعی که امروز به عنوان مولفه قدرت در جهان مطرح می شود، دست پیدا کنیم. اینکه هوش مصنوعی در نهایت مهار پذیر است یا از مدار اراده انسان گذر می کند از موضوعات مهمی است. جهان واقعی چیزی جز پژواک آنچه در اذهان می‌گذرد، نیست. آنچه که در ذهن پرورش می‌دهیم در عالم واقعیت می‌سازیم. این ابهام که جهان در آینده تحت تاثیر هوش انسانی قرار خواهد داشت و یا اینکه هوش مصنوعی غلبه می‌کند، موضوع مهمی است. سرلشکر سلامی تاکید کرد: اینکه هوش مصنوعی تا چه اندازه قادر است اصول اخلاقی را رعایت کند، موضوع مبهمی است. امروز هوش مصنوعی مغز منفصل انسان است و جهان در آینده تحت تاثیر این فناوری، وضعیت مبهمی دارد. اینکه آیا هوش مصنوعی اخلال اخلاقی تولید می‌کند و بیکاری را افزایش می دهد، سوالاتی است که وجود دارد، اما نباید از توسعه این فناوری به دور باشیم. وی خاطرنشان کرد: در عرصه نظامی بهره‌های بزرگی از هوش مصنوعی خواهیم برد و اخلاقیات را نیز حفظ خواهیم کرد. گاهی مجبور می‌شویم در نبرد بین کشتی‌ها در دریاها وارد شویم. این که کشتی‌ها چندین مایل آن طرف‌تر، سیستم‌های موقعیت خود را خاموش می‌کنند و یا تغییر موقعیت می‌دهند، موضوع مهمی است. اینکه چه نقطه‌ای از یک کشتی را مورد هدف قرار دهیم نیز مهم است. فناوری هوش مصنوعی به ما این کمک را می‌کند تا کشتی مورد نظر خود را پیدا کنیم. اما ما می‌خواهیم خدمه‌ها آسیب نبیند. گاهی خطوط مواسلات لجستیک دشمنان ما را شناورهایی تامین می‌کنند که خدمه‌های آنان هیچ گناهی ندارند. برای ما که مسلمان هستیم و هرگز هدف وسیله را توجیه نمی‌کند، روش‌های ما به اندازه ارزش‌ها مهم است و برای رسیدن به یک هدف مقدس نباید از روش‌های غیر مقدس استفاده کنیم. فرمانده کل سپاه اظهار کرد: شناور بزرگ با حمله یک پهپاد آسیبی نمی‌بیند، مگر اینکه که پهپاد به نقطه ثقل آن شلیک شود. هوش مصنوعی به ما امکان انجام این کار را می‌دهد. در پدافند هوایی زمانیکه چند هواپیما با هم حمله می‌کنند اگر بخواهیم انتخاب هدف را به انسان بسپاریم زمان بسیار زیادی می‌برد اما وقتی این کار به هوش مصنوعی سپرده می‌شود این کار بسیار سریع و با دقت انجام می‌شود. زمان در اغلب موارد حیاتی است، در مراقبت‌ها و کمک‌های بهداشتی و در ایمنی هوانوردی و ... زمان  موضوعی حیاتی است. هوش مصنوعی این زمان را کم می‌کند. کشور ما باید در تمام زمینه‌ها از جمله حمل و نقل، ترافیک دریایی و زمینی و هوایی و بهداشت و درمان و ... از هوش مصنوعی استفاده کند. باید یک ساختار متمرکز علمی این ادراک را در مسئولان بوجود آورد. تا زمانی که این ادراک ایجاد نشود این حرکت اوج نمی‌گیرد. وی در پایان یادآور شد:‌ این همایش می‌تواند ابتکار اولیه برای ایجاد گفتمان حول هوش مصنوعی در کشور باشد. مصمم هستیم در زمینه هوش مصنوعی حرکت کنیم و به یاری امام زمان گام های اولیه را پرقدرت برخواهیم برداشت. در ادامه این همایش نقشه جامع هوش مصنوعی سپاه نیز با حضور سردار سلامی رونمایی شد. انتهای پیام/
3247056,خداحافظی با RPG در ارتش/ «بدر» ضد زره جدید با برد ۲کیلومتر,۱۰ بهمن ۱۴۰۳ - ۱۶:۴۰,https://newsmedia.tasnimnews.com/Tasnim/Uploaded/Image/1403/11/10/1403111013564029732007624.jpg,"گروه دفاعیخبرگزاری تسنیم- سیدمحمد طاهری:9 بهمن‌ماه و در جریان رزمایش هجومی نیروی زمینی ارتش جمهوری اسلامی در منطقه غرب کشور برای نخستین مرتبه موشک ضد زره «بدر» عملیاتی شد. امیر چشک معاون عملیات نیروی زمینی ارتش در این باره گفت: موشک بدر با برد 2 کیلومتر جایگزین RPG7 شد. . این موشک برای نخستین مرتبه در جریان نمایشگاه دستاوردهای دفاعی در سال 1402 رونمایی شده و حالا به عنوان یک سلاح ضد زره انفرادی در اختیار نیروی زمینی ارتش قرار گرفته است. بر اساس اطلاعات منتشر شده از موشک بدر می‌توان دریافت که حد اقل برد این موشک 200 متر و حداکثر برد آن 2 کیلومتر است و قابلیت نفوذ در 600 میلیمتر زره را دارد. وزن کلی موشک 15 کیلوگرم است و می‌توان آن را علیه انواع اهداف زرهی،‌ استحکامات و تجمع نفرات بکار گرفت.  در عرصه نبرد زمینی اما توان اصلی نیروهای مدافع متکی بر تجهیزات دفاع زمینی و به‌خصوص موشک هدایت‌شونده ضدزره است و جنگ‌های دهه‌های اخیر بخوصوص جنگ‌هایی که در سال‌های اخیر روی داده است اثر بخشی این نوع جنگ افزار را بخوبی نشان می‌دهد. هرچند در سال‌های اخیر با اتکا به فناوری‌های پیشرفته فاصله مرگ (فاصله بین خطوط پدافندی نیروهای مهاجم و مدافع) افزایش یافته است اما این موضوع نتوانسته است اثرگذاری موشک‌های ضدزره را کمرنگ کند، بنابراین و با توجه به تجربیات جنگ‌های چند دهه اخیر جنگ‌افزارهای سبک و نیمه‌سنگین ضدزره هدایت‌شونده و قابل‌حمل توسط نفر می‌توانند مسیر اصلی عملیات‌ها در رزم زمینی را تعیین کنند و برتری فناوری طرف مقابل را کم یا بی‌اثر کنند. با توجه به موارد پیش‌گفته می‌توان دریافت که تسلیحات هدایت‌شونده ضدزره با برخورداری از فاکتورهای مهمی همچون تحرک و جابه‌جایی بالا، توان تخریب مناسب و قابلیت هدف قرار دادن اهداف ثابت و متحرک نقشی تعیین‌کننده و سرنوشت‌ساز در نبردهای زمینی دارند.  در دو دهه اخبر با ورود طیف متنوعی از موشک‌های ضد زره به سازمان رزم نیروهای مسلح پیشرفت‌های چشمگیری در این حوزه رخ داده است. این در حالی است که در سال‌های دفاع مقدس عمده سلاح ضد زرهی که در اختیار رزمندگان ایرانی قرار داشت سلاح RPG-7 بود که علی رغم بکارگیری آسان و قیمت پایین آن نسبت سایر تسلیحات ضد زره اما برد پایین(بهترین فاصله استفاده از آر پی جی-7، 300 متر است) و نفوذ کم آن در تانک‌هایی مانند تی 72 کارآیی این سلاح را کاهش می‌داد.  در ادامه نیز با پیشرفت تانک‌های و ادوات زرهی تسلیحاتی مانند آر پی جی 7 در مقابل این نوع از ادوات کارآیی لازم را نداشتند و نیاز بود تا تسلیحات جدیدتری پا به میدان نبرد بگذارند. ارتش ایران از پیش از انقلاب کاربر موشک‌های ضدزره تاو آمریکایی بود اما پیروزی انقلاب اسلامی و اعمال تحریم‌های تسلیحاتی دیگر قادر نبود این موشک را در اختیار داشته باشد بر همین مبنا در دهه 60 طرحی موسوم به «یا مهدی» در وزارت سپاه وقت به منظور مهندسی معکوس موشک ضد زره تاو کلید می‌خورد. هرچند دستاوردهای این طرح سالها بعد به ثمر می‌رسد اما در دهه هفتاد بالاخره وزارت دفاع موفق می‌شود نمونه ایرانی موشک تاو با نام «توفان» را در مدلها مختلف طراحی  و تولید کند. در این باره سردار فرحی جانشین سابق وزارت دفاع در گفتگو با تسنیم  عنوان کرد که «اولین دستاوردهای فناورانه که وزارت دفاع و وزارت سپاه سابق انجام دادند ولی دستاورد آن مشترکاً حاصل شد،‌ موشک توفان بود. این موشک تا 11 ویرایش جلو رفت و تغییراتی روی آن اعمال شد تا آنکه بیشتر از آن جای ارتقا نداشت.»  موشک توفان  در حقیقت نسل دوم موشک‌های ضد زره بود و درست در زمانی که کشورمان موفق به مهندسی معکوس این موشک شد،‌ نسل سوم موشک‌های ضد زره که از شیوه‌های هدایت به روزتر و سرجنگی قدرتمندتری استفاده می‌کردند، تولید شده بودند.  بر همین مبنا نیاز بود تا صنایع دفاعی کشورمان هم به این عرصه ورود کند و تولید موشک‌هالی ضد زره پیشرفته‌تر را در دستور کار خود قرار دهد. پروژه یا مهدی که حالا دیگر به صنایع یا مهدی تبدیل شده بود این وظیفه را به عهده می‌گیرد و تولید موشک‌ها «دهلاویه» و «الماس» در دستور کار این صنایع قرار می‌گیرد.  سردار فرحی در این باره می‌گوید: «وارد خانواده محصولات «دهلاویه» شدیم که عملا از یک لیگ به لیگ دیگر رفتیم. برد دهلاویه را از پنج کیلومتر به هشت کیلومتر ارتقا دادیم و الان روی برد 12 کیلومتر کار می‌کنیم. این موشک از انواع لانچرهای تک پرتاب، دو پرتاب، چهار پرتاب، بالگرد پرتاب و بعد ضدبالگرد یعنی پرتاب از زمین به هوا تولید شده است.  بعد از این وارد یک دسته خانواده محصول دیگر شدیم تحت عنوان «الماس» که این الماس یکی از ورژن‌هایش ضربه از بالا(تاپ اتک) است. توسعه موشک الماس انتها ندارد. ما از برد 5 کیلومتر شروع کردیم به بردهای 8 ، 12 و 15 کیلومتر رسیدیم و اخیرا تست 15 کیلومتری از روی بالگردی انجام شد و در یک نمونه برد آن به 18 کیلومتر هم رسیده است. این موشک انواع جستجوگرها را دارد و از سکوهای زمینی، بالگردی و پهپادی قابل شلیک است و یعنی هیچ تانکی هم در مقابل آن دوام ندارد.»  موشک الماس با الگوگیری از موشک‌های ضد زره تاپ اتک در دنیا و اسپایک اسرائیلی طراحی و تولید شده است. بر اساس اطلاعاتی که برخی منابع غربی منتشر کرده‌اند احتمالا موشک اسپایک در یکی از درگیری‌های اسرائیل با حزب الله توسط این گروه به غنیمت گرفته شده و از آن طریق برای مهندسی معکوس به ایران رسیده است. اسپایک یک موشک هواپرتاب دارای موتور راکتی سوخت جامد و بالهای بازشونده از داخل بدنه به سبک و سیاق موشک‌های ضد زره تاو و نمونه‌های الگوبرداری شده از آن است. این موشک از جستجوگر تصویری حرارتی و اپتیکی به عنوان سامانه هدایت خود بهره می‌برد. برای آشنایی بیشتر با این نوع موشک باید بدانیم که خانواده موشک‌های اسپایک ساخت رژیم صهیونیستی دارای انواع مختلفی هستند که قابلیت نفوذ تا بیش از 1000 میلیمتر، هدایت به کمک فیبر نوری، امکان حمله از بالا، قابلیت ""شلیک کن ــ فراموش کن"" و گستره وسیعی از برد در نمونه‌های مختلف آنها وجود دارد. موشک ضد زره «بدر» بسیار شبیه به موشک اسپایک SR است که برای نیروهای پیاده طراحی شده است که تا 2 کیلومتر برد دارد. موشک بدر با تجهیز به یک جستجوگر اپتیکی هم قابلیت حمله از بالا تا تاپ اتک دارد و هم می‌تواند روی هدف قفل کرده و با دقت به آن اصابت می‌کند. به این ترتیب موشک بدر قابلیت آتش و رها یا شلیک کن فراموش کن دارد و کاربر می‌تواند پس از شلیک منطقه هدف ترک کند تا به او آسیبی نرسد. چنانچه این موشک به جستجوگر حرارتی هم مجهز شود امکان استفاده از آن در شب و آب و هوای نامساعد هم وجود دارد. علاوه بر این موشک بدر آتش عقبه بسیار کمی دارد و از قابلیت پرتاب امن یا سافت لانچ هم برخوردار است که امکان استفاده از آن در محیط‌های بسته را هم می‌دهد. این ویژگی موشک بدر را به سلاحی موثر در جنگ‌های شهری و نبردهای نزدیک بدل می‌کند. ویژگی بعدی این موشک یکبار مصرف بودن آن است. راکت های یک بار مصرف با توجه به اندازه کوچک و وزن پایین، یک توانایی ضروری و مهم را به هر کدام از افراد دسته پیاده نظام در زمان بروز درگیری می دهد. انتهای پیام/"
3247106,سردار فدوی: هوشیاری نیروهای اطلاعات باید بیشتر از گذشته باشد,۱۰ بهمن ۱۴۰۳ - ۱۱:۱۶,https://newsmedia.tasnimnews.com/Tasnim/Uploaded/Image/1402/02/17/140202171418162327526694.jpg,به گزارش خبرنگار دفاعیخبرگزاری تسنیم، سردار علی فدوی جانشین فرمانده کل سپاه در اجلاسیه شهدای اطلاعات طی سخنانی اظهار داشت: نیروهای اطلاعات-عملیات در دوران دفاع مقدس نیروهایی مخلص و فداکار بودند و علی رغم اینکه از ماه‌ها قبل از عملیات فعالیت خود را آغاز می‌کردند و شب عملیات پیشتاز همه رزمندگان بودند، بعد از پایان هر عملیات هم برای شناسایی عملیات بعدی کار خود را شروع می‌کردند از این جهت نیروهای اطلاعات بی نظیر بودند. وی افزود: در روند انقلاب اسلامی، دشمنی خبیثان عالم هیچوقت روند دشمنی آنها کاهشی نبوده است و همیشه رو به افزایش بوده است. در این شرایط می‌بایست کار بیشتری را انجام داد. اگر در دهه اول انقلاب اسلامی فقط با تهدیدات سخت مواجه بودیم، در دهه‌های بعدی با طیف متنوعی از تهدیدات مواجه شدیم و در این شرایط باید کار بیشتری انجام داد و به صورت تخصصی با مسائل مواجه شد. سردار فدوی ادامه داد: در این عرصه باید از تجربیات پیشکسوتان هم استفاده کرد. پاسداری بازنشستگی ندارد و این عزیزان باید خودشان را در کارها دخیل بدانند و کمک کار جوانان باشند. جانشین فرمانده کل سپاه عنوان کرد: بر اساس اطمینانی که خداوند به پیامبر داده است باید بدانیم در جنگ چه نظامی و چه اقتصادی شکستی برای مسلمانان نیست. خداوند به پیامبر اسلام فرموده‌ است که مشکل امت اسلامی اختلافات داخلی است و این مشکل باید توسط خود مسلمانان حل شود. خداوند در قرآن فرموده است که کفار تا ابد نمی‌توانند بر مسلمانان تسلط پیدا کنند البته شرط تحقق این وعده الهی برخورداری از ویژگی‌های مومنان است. وی با بیان اینکه من خودم 17 سال از نیروهای اطلاعات عملیات بودم، عنوان کرد: در سخت‌ترین شرایطی که پای جان در میان بود نیروهای اطلاعات به وعده الهی ایمان داشتند و تحقق این وعده را هم می‌دیدند. ما باید اطمینان پیدا کنیم که در کارهایی که پای جان هم درمیان نیست باز این معادله الهی برقرار است. سردار فدوی با اشاره به ابعاد مختلف جنگ با جمهوری اسلامی عنوان کرد: هوشیاری نیروهای اطلاعات می‌بایست بیشتر از گذشته باشد زیرا پیدا کردن دشمن و شناخت آن یکی از مهارت‌های مورد نیاز برای مقابله با تهدیدات امروزی است. لذا امروز باید به صورت شبانه روزی فکرمان معطوف به دشمن باشد و بر اساس شناخت از دشمن عمل کنیم. امروز دشمنان داخلی و خارجی و حتی برخی کسانیکه تحت لوای کارشناس عمل می‌کنند در حال فعالیت روی معیشت مردم هستند لذا باید شناخت درستی از دشمن در این عرصه بدست آورد. انتهای پیام/
3247062,هدف ایران قرار گرفتن در میان ۱۰کشور برتر هوش مصنوعی جهان است,۱۰ بهمن ۱۴۰۳ - ۱۰:۰۶,https://newsmedia.tasnimnews.com/Tasnim/Uploaded/Image/1403/09/22/1403092212350889231661234.jpg,به گزارش خبرنگار سیاسیخبرگزاری تسنیم، همایش بین‌المللی «هوش مصنوعی و تمدن آینده» صبح امروز در مرکز همایش‌های بین‌المللی صداوسیما برگزار شد. در این مراسم، محمد مخبر دستیار ویژه رهبر انقلاب، با اشاره به اهمیت تحولات علمی و فناوری در جهان، گفت: هوش مصنوعی به عنوان موتور محرک انقلاب صنعتی چهارم، نقش کلیدی در آینده کشورها ایفا می‌کند.  وی با اشاره به فرمایشات رهبر انقلاب اظهار داشت: حادثه بعثت یک حادثه مستمر است که هر روز به شکلی جدید تکرار می‌شود. انقلاب اسلامی یکی از مظاهر بعثت بوده و با تکیه بر مردم، جوانان، مقاومت و صبر به پیروزی رسیده است. مخبر خاطرنشان کرد:  امام خمینی (ره) با تشکیل یک مثلث شامل مردم، اسلام و رهبری توانست مسائل کشور را حل کند و این الگو همچنان می‌تواند در مواجهه با چالش‌های امروز مورد استفاده قرار گیرد. دستیار ویژه رهبر انقلاب با اشاره به تحولات شگرف در عرصه‌های مختلف قدرت و حکمرانی گفت: تمامی مؤلفه‌های قدرت از جمله اقتصاد، امنیت، نظامی‌گری، اطلاعات، مسائل اجتماعی و فرهنگی در حال تحول سریع هستند.  اقتصاد دیجیتال تا 15 سال آینده 70 درصد تولید ناخالص داخلی کشورها را تشکیل خواهد داد و دیگر مدل‌های سنتی حکمرانی نمی‌توانند پاسخگوی نیازهای آینده باشند. وی همچنین به تأکیدات رهبر معظم انقلاب درباره خیزش علمی کشور اشاره کرد و گفت: امروز تنها گزینه مقتدرانه برای اداره کشورها، علم است و کشوری که در عرصه علم و فناوری پیشرو نباشد، به کشورهای دیگر وابسته خواهد شد. مخبر با اشاره به اهمیت هوش مصنوعی در آینده جهان، تاکید کرد:  این فناوری نه تنها مرزهای دانش را جابه‌جا می‌کند، بلکه چشم‌انداز جوامع و ملت‌ها را متحول خواهد ساخت و کشورهایی که در این حوزه عقب بمانند، ممکن است سرنوشتی مشابه کشورهای مستعمره در دوران انقلاب صنعتی را تجربه کنند. وی تصریح کرد: ایران باید به جای مصرف‌کننده هوش مصنوعی، به توسعه‌دهنده این فناوری تبدیل شود و برای این منظور، حضور جوانان، نخبگان و متخصصان ضروری است. در این راستا حمایت از پژوهشگران، سرمایه‌گذاری در آموزش، ایجاد زیرساخت‌های لازم و حمایت از شرکت‌های دانش‌بنیان باید مبنای حرکت ما قرار داشته باشد. وی با اشاره به تجربه موفق انقلاب اسلامی و دفاع مقدس، تأکید کرد: هر جا مردم نقش کلیدی داشته‌اند، کشور به موفقیت دست یافته است. برای پیشرفت در حوزه هوش مصنوعی نیز باید بر ظرفیت‌های مردمی، جوانان نخبه و شرکت‌های دانش‌بنیان تکیه کنیم. دستیار ویژه رهبر انقلاب با تأکید بر چشم‌انداز ایران در حوزه هوش مصنوعی اظهار داشت: هدف ایران قرار گرفتن در میان 10 کشور برتر جهان در این حوزه است که راهکارهای تحقق این هدف عبارتند از توانمندسازی جوانان و نخبگان، شناسایی و حمایت از استعدادهای برتر در حوزه هوش مصنوعی، سرمایه‌گذاری در آموزش و پژوهش، حمایت از دانشگاه‌ها و مراکز تحقیقاتی با تأمین منابع مالی و ایجاد آزمایشگاه‌های تخصصی، ایجاد زیرساخت‌های لازم، توسعه شبکه‌های ارتباطی پرسرعت و مراکز داده‌ای قدرتمند، حمایت از شرکت‌های دانش‌بنیان، ارائه تسهیلات مالی، مشوق‌های مالیاتی و دسترسی به مراکز تحقیقاتی، تنظیم مقررات و استانداردها، وضع قوانین مناسب برای حفاظت از داده‌ها و جلوگیری از سوءاستفاده از هوش مصنوعی. مخبر با اشاره به اهمیت سرمایه‌گذاری هدفمند و برنامه‌ریزی راهبردی برای توسعه هوش مصنوعی در کشور تأکید کرد: باید با عزم و اراده ملی در این مسیر گام برداریم تا نه‌تنها در سطح کشورهای پیشرفته قرار بگیریم، بلکه به الگویی برای سایر ملت‌ها تبدیل شویم. وی در پایان ابراز امیدواری کرد که این همایش گامی مؤثر در جهت توسعه هوش مصنوعی در کشور باشد و ایران بتواند در این عرصه حیاتی به پیشرفت‌های چشمگیری دست یابد. انتهای پیام/
3247024,تاسیس دبیرخانه دائمی هوش مصنوعی در دانشگاه امام حسین(ع),۱۰ بهمن ۱۴۰۳ - ۰۹:۳۵,https://newsmedia.tasnimnews.com/Tasnim/Uploaded/Image/1400/11/13/1400111314223041724670664.jpg,"به گزارش خبرنگار سیاسیخبرگزاری تسنیم، همایش بین‌المللی هوش مصنوعی و تمدن آینده صبح امروز در مرکز همایش‌های بین‌المللی صداوسیما برگزار شد. محمدرضا حسنی‌آهنگر رئیس دانشگاه امام حسین (ع)، در این همایش با تاکید بر اهمیت هوش مصنوعی در تحولات جهانی، نقش این فناوری را در آینده تمدنی بشریت برجسته دانست.  وی پیروزی انقلاب اسلامی ایران به رهبری امام خمینی (ره) را سبب تغییر در هندسه قدرت دو قطبی شرق و غرب دانست که الگوی حکمرانی دینی مبتنی بر اسلام ناب را شکل داد که با هدایت مقام معظم رهبری به سمت تمدن نوین اسلامی در حال حرکت است. رئیس دانشگاه امام حسین(ع) ادامه داد: در این مسیر، هوش مصنوعی به‌عنوان فناوری اقتدار آفرین، نقشی کلیدی در اداره آینده جهان خواهد داشت. نگاه قدرت‌های جهانی به هوش مصنوعی اهمیت راهبردی این فناوری را هم‌تراز با فناوری هسته‌ای و حتی فراتر از آن قرار داده است. رقابت شدید کشورها برای تسلط بر این فناوری، خطر بازگشت استعمار فرانو را به همراه دارد که کشورها را به دو دسته سلطه‌پذیر و سلطه‌گر تقسیم خواهد کرد. حسنی آهنگر در بخش دوم سخنان خود، سه اقدام کلیدی را برای تحقق عدالت و انسانیت در جهان مبتنی بر هوش مصنوعی ضروری دانست که عبارت است از رصد و آینده‌پژوهی برای دستیابی به دانش و فناوری‌های تحول‌آفرین، به‌ویژه هوش مصنوعی شناختی، شناخت نقشه راهبردی و برنامه عملیاتی نظام سلطه در حوزه هوش مصنوعی برای مقابله با چالش‌های احتمالی و طراحی و تدوین نقشه جامع تمدن آینده مبتنی بر هوش مصنوعی با هدف قرارگیری ایران در میان 10 کشور برتر دنیا، از طریق تربیت نیروی انسانی، تولید فکر و تدوین اسناد حکمرانی هوشمند. وی با تأکید بر لزوم تمرکز وظایف حکمرانی هوش مصنوعی در یک نهاد مشخص، پیشنهاد داد که ""سازمان ملی هوش مصنوعی"" زیر نظر مستقیم رئیس‌جمهور ایجاد شود. حسنی آهنگر خاطرنشان کرد: این سازمان باید نقش هماهنگ‌کننده دستگاه‌ها، تقسیم‌کننده وظایف و متولی اجرای برنامه‌های هوش مصنوعی در کشور را ایفا کند. وی همچنین بر اهمیت مشارکت بین‌المللی با کشورهای همسو مانند اعضای بریکس و سازمان شانگهای تأکید کرد و پیشنهاد داد ""دبیرخانه تعاملات هوش مصنوعی"" در این سازمان‌ها ایجاد شود. علاوه بر این، تربیت نیروی متخصص در حوزه هوش مصنوعی از طریق ایجاد میزهای تخصصی میان‌رشته‌ای، متشکل از دانشمندان، فلاسفه، حقوقدانان و علمای اخلاق، یکی از اقدامات کلیدی برای هدایت صحیح این فناوری است. رئیس دانشگاه امام حسین (ع) در پایان، بر اهمیت شکل‌گیری هیئت‌های اندیشه‌ورز، برگزاری نشست‌های تخصصی و پژوهش‌های علمی در حوزه هوش مصنوعی تأکید کرد. وی همچنین از تمامی علما، اساتید، پژوهشگران و نهادهای علمی داخلی و بین‌المللی که در برگزاری این همایش مشارکت داشتند، تقدیر کرد و از تأسیس ""دبیرخانه دائمی بین‌المللی هوش مصنوعی و تمدن آینده"" در دانشگاه امام حسین (ع) خبر داد. انتهای پیام/"
3247005,پیام مهم پیروزی غزه و حماس این است که دچار خودباختگی نشویم,۱۰ بهمن ۱۴۰۳ - ۰۹:۱۸,https://newsmedia.tasnimnews.com/Tasnim/Uploaded/Image/1403/09/11/1403091111502461031567884.jpeg,به گزارش گروه دفاعیخبرگزاری تسنیم، امیر دریادار شهرام ایرانی فرمانده نیروی دریایی ارتش در حاشیه دیدار مسئولان نظام و سفرای کشورهای اسلامی با رهبر انقلاب در روز عید مبعث در پاسخ به این سؤال که پیروزی جبهه مقاومت در غزه و لبنان چه درسی برای ایران و جهان اسلام دارد؟ گفت: این حرکتی که مردم عزیز فلسطین انجام دادند و پیروزی مطلقی که نصیبشان شد علی رغم اینکه همه جبهه کفر وارد صحنه شد و از این رژیم منحوس دفاع و پشتیابتی کردند نشان داد در نهایت همان اتفاقی افتاد که بارها و بارها تجربه کردند.  دریادار ایرانی ادامه داد: امروز شخصیت دشمنان فلسطین بیش از گذشته خرد شده است زیرا در گذشته با این حجم وارد صحنه نشده بودند درحالیکه فلسطینی‌ها الان هم مثل گذشته دستشان خالی بود و حمایت آن چنانی مثل دشمنانشان از آنها نشد. وی افزود: پیام مهمی که این پیروزی و بازگشت مردم غزه و جبهه حماس برای ما دارد این است که در هیچ شرایطی دچار خودباختگی نشویم و زیر پرچم ولایت جلو برویم و پیروزی برای مومنین است. انتهای پیام/
3246979,حاجی‌زاده: برخی فریب خوردند و فکر کردند ایران تضعیف شده است,۱۰ بهمن ۱۴۰۳ - ۰۸:۵۰,https://newsmedia.tasnimnews.com/Tasnim/Uploaded/Image/1403/04/11/1403041120381598830455254.jpg,"به گزارش گروه دفاعیخبرگزاری تسنیم، سردار امیرعلی حاجی‌زاده فرمانده نیروی هوافضای سپاه پاسداران انقلاب اسلامی در حاشیه دیدار مسئولان نظام و سفرای کشورهای اسلامی با رهبر معظم انقلاب اسلامی در روز عید مبعث در پاسخ به این سؤال ""پیروزی جبهه مقاومت در غزه و لبنان چه‌درسی برای ایران و جهان اسلام دارد؟"" گفت: آن‌چه موجب پیروزی شد ایستادگی و استقامت ملت فلسطین و حامیان آن‌ها بود یعنی محور مقاومت همه یکپارچه آمدند.  وی افزود: دفعات قبل همیشه جنگ‌ها یکی به یکی بود اما این بار جنگ در منطقه فلسطین توسعه پیدا کرد و همه احساس وظیفه کردند و از یمن و عراق و حتی ایران و حزب‌الله لبنان هم در این قضیه درگیر شدند. فرمانده نیروی هوافضای سپاه تأکید کرد: این نشان داد که اگر ایستادگی و استقامت و مقاومت به‌مفهوم واقعی باشد پیروزی حاصل می‌شود. الآن همه دنیا می‌گویند فلسطین پیروز شد و صهیونیستها به هیچ‌کدام از اهداف خود نرسیدند و همه هدف‌گذاری‌هایی که فلسطینی‌ها و مردم غزه کرده بودند به آن رسیدند و این پیروزی بزرگی است. سردار حاجی‌زاده گفت: باید بدانیم که دشمن معمولاً سعی می‌کند واقعیت را وارونه جلوه بدهد و بعضی‌ها هم در داخل و هم در بیرون فریب خوردند و احساس کردند که مثلاً ایران تضعیف شده است، ولی این روزها همه چیز بر همه روشن شد. انتهای پیام/+"
3246376,خبرهای خوبی از دستاوردهای سپاه در هوش مصنوعی می‌آید,۰۸ بهمن ۱۴۰۳ - ۱۵:۴۰,https://newsmedia.tasnimnews.com/Tasnim/Uploaded/Image/1403/11/08/1403110815400728431996594.jpg,به گزارش خبرنگار دفاعیخبرگزاری تسنیم، سردار محمدرضا حسنی آهنگر رئیس دانشگاه جامع امام حسین(ع) عصر امروز در نشست خبری همایش بین المللی هوش‌مصنوعی و تمدن آینده طی سخنانی اظهار داشت: دانشگاه امام حسین(ع) سال 1390 اولین مرکز هوش مصنوعی و علوم شناختی را تشکیل داد و در سال 98 تبدیل به دانشکده و‌پژوهشکده هوش مصنوعی و علوم شناختی شد. وی افزود: همگرایی بسیار خوبی بین هوش مصنوعی و علوم شناختی وجود دارد و تحت همین عنوان دانشکده‌ای را ایجاد کردیم و از پیوند این دو واژه جدیدی به نام هوش شناختی را به وجود آوردیم. رئیس دانشگاه جامع امام حسین(ع) عنوان کرد: هندسه نظمی جهانی در حال تغییر است و امروز علم و فناوری نوظهور و بدیع در محیط سایبر به عنوان مولفه برتری‌ای مطرح است و کشورهای صاحب قدرت در حال ایجاد یک تقسیم بندی بین خودشان در این حوزه هستند. ما هم باید بین ده کشور برتر در این حوزه باشیم. وی تصریح کرد: دستیابی به این هدف نیاز به تامین چند پارامتر بسیار مهم است. اگر قرار باشد ما از هوش مصنوعی استفاده کنیم اول باید این پدیده را بخوبی بشناسیم و پس از آن باید به درستی رقبایمان را بشناسیم و بعد برنامه راهبردی را تدوین کنیم تا به هدف مورد نظر برسیم. سردار‌ حسنی آهنگر ادامه داد: ما سعی کرده‌ایم‌ زیست بوم هوش مصنوعی را تعریف کنیم و بعد به لایه‌های مختلف هوش مصنوعی بپردازیم. لایه اولی که باید به آن توجه کنیم معماری هوش‌مصنوعی است. لایه دوم‌ توجه به سرمایه انسانی است، لایه بعدی زیرساختهای مختلف مانند زیرساخت‌های پردازشی و ذخیره سازها است، لایه بعدی دانش و فناوری در هوش مصنوعی است، لایه بعدی حکمرانی داده‌ها است و لایه بعدی هم‌ محاسبات و محصولات هوش‌ مصنوعی است. رئیس دانشگاه جامع امام‌حسین(ع) با اشاره به حضور دانشگاه‌های داخلی و خارجی در‌ همایش هوش مصنوعی گفت: دانشکاه‌های خوبی از کشورهای روسیه، چین، آلمان، مالزی و دانمارک برای حضور در بخش اصلی همایش که چهارشنبه 10 بهمن در تهران برگزار می‌شود آمادگی خود را برای حضور اعلام کرده‌اند. وی تصریح کرد: تا کنون 487 چکیده مقاله به همایش ارسال شده است و 143 مقاله توسط داوران پذیرفته شده است. تا الان 815 استاد و پژوهشگر در این همایش شرکت کرده‌اند و اساتید حوزه و مسئولان هم‌برای شرکت در همایش دعوت شده است. سردار حسنی آهنگر درباره تامین اعتبارات لازم برای رسیدن به ده کشور برتر در هوش مصنوعی عنوان کرد: طی برنامه‌ای که به مجلس شورای اسلامی دادیم موجب شد تا در برنامه هفتم بودجه خوبی برای توسعه هوش مصنوعی پیش بینی شود که اگر‌ محقق شود می‌توانیم به اهداف تعریف شده برسیم. ما در حوزه تولید در هوش مصنوعی الان رتبه هفده جهانی را داریم که برای رسیدن به ده کشور برتر یک‌کلان پروژه تعریف شده است. اما در حوزه تجاری سازی محصولات رتبه خوبی نداریم که باید در این حوزه تلاش‌ها را مضاعف کنیم. وی عنوان کرد: یکی از دغدغه‌هایی که درباره هوش‌ مصنوعی وجود دارد این است که آیا هوش مصنوعی می‌تواند جای افراد را بگیرد؟ تا کنون از هوش مصنوعی به عنوان تصمیم ساز استفاده شده است نه تصمیم گیر و این موجب می‌شود سیستم‌های پشتیبانی تصمیم بتوانند تصمیم سازی بهتری کنند اما در نهایت تصمیم گیری به عهده انسان است. حسنی آهنگر با اشاره به تلاش‌های سپاه در حوزه علم و فناوری گفت: سپاه پیشران قطار پیشرفت علم در کشور بوده و‌ هست. زیرساخت‌های خیلی خوبی که در سپاه وجود دارد که سایر دانشجویان به عنوان مرجع به آنها مراجعه می‌کنند. در‌ حوزه هوش مصنوعی هم همینطور خواهد بود و حتما در آینده خبرهای خوبی از دستاوردهای سپاه در هوش مصنوعی در حوزه‌های مختلف خواهید شنید. تا الان هم در حوزه ناوبری موشک‌ها، افزایش دقت موشک‌ها، پرواز جمعی پهپادها و زیرسطحی‌های هوشمند صورت گرفته است و در آینده هم خبرهای خوبی از این حوزه خواهیم شنید. انتهای پیام/
3245643,دیدار سردار سلامی با خانواده شهید پورهاشمی,۰۷ بهمن ۱۴۰۳ - ۱۶:۲۱,https://newsmedia.tasnimnews.com/Tasnim/Uploaded/Image/1403/11/07/1403110716184880931988834.jpg,به گزارش گروه دفاعیخبرگزاری تسنیم، سرلشکر حسین سلامی فرمانده کل سپاه پاسداران انقلاب اسلامی با حضور در منزل شهید پورهاشمی با خانواده این شهید دیدار و گفتگو کرد.  به گزارش تسنیم، شهید کیومرث پورهاشمی از مستشاران سپاه پاسداران انقلاب اسلامی در شهر حلب سوریه بود که در جریان حمله تروریست‌های هیئت تحریر الشام به این شهر به شهادت رسید. انتهای پیام/
3245011,تسلیت فرمانده نزاجا در پی درگذشت امیر جانباز احمد بختیاری,۰۶ بهمن ۱۴۰۳ - ۱۹:۰۷,https://newsmedia.tasnimnews.com/Tasnim/Uploaded/Image/1403/11/06/1403110619060157631981844.png,به گزارشخبرگزاری تسنیم، امیر سرتیپ کیومرث حیدری فرمانده نیروی زمینی ارتش با صدور پیامی عروج آزاده و جانباز 8 سال دفاع مقدس امیر سرتیپ احمد بختیاری را تسلیت گفت. متن پیام به شرح زیر است: بسم الله الرحمن الرحیمإِنَّا لِلَّٰهِ وَإِنَّا إِلَيْهِ رَاجِعُونَ عروج سرافرازانه آزاده و جانباز گرانقدر امیر سرتیپ احمد بختیاری موجب تأسف و تأثر گردید. ایشان از زمره رزمندگان دلاور و رشید دوران دفاع مقدس بودند که در جریان جنگ تحمیلی و در سال 1359 پس از مجاهدت‌های فراوان و مخلصانه به اسارت درآمد و پس از 10 سال ایستادگی در برابر دشوارترین شکنجه‌ها، در سال 1369 به آغوش میهن بازگشت و با وجود تمام سختی‌ها، هیچ‌گاه از ارزش‌ها و ایمان خود دست نکشید تا جایی که در سال‌های پس از بازگشت نیز با عشق به میهن و مردم، خاطرات و تجربیات خود را در اختیار نسل‌های آینده قرار داد. رجاء واثق دارم، این همرزم عزیز به پاس خدمات برجسته و تلاش‌های جهادی، با مجاهدان راه حق و نصرت دهندگان دین خدا محشور خواهد شد، ان‌شاالله. اینجانب ضایعه درگذشت این امیر سرافراز ارتش اسلام و رزمنده ایثارگر را به محضر فرماندهی معظم کل قوا (مدظله‌العالی)، مردم شریف ایران اسلامی، آحاد همرزمان خود و خانواده ایشان تسلیت عرض نموده و برای این رزمنده پیشکسوت که اینک در جوار یاران شهیدش آرام گرفته، رحمت و رضوان‌الهی و برای بازماندگان صبر و اجر از درگاه خداوند متعال مسئلت می‌نمایم. به گزارش تسنیم، مراسم بزرگداشت امیر احمد بختیاری، روز سه شنبه 9 بهمن ماه از سال 15 در مسجد جعفری گیشا در تهران برگزار خواهد شد. انتهای پیام/
3244540,سرلشکر صفوی: توافقنامه ایران و روسیه باید عملیاتی شود,۰۶ بهمن ۱۴۰۳ - ۱۰:۴۸,https://newsmedia.tasnimnews.com/Tasnim/Uploaded/Image/1403/01/24/1403012418153156129797934.jpg,به گزارش گروه دفاعیخبرگزاری تسنیم، سردار سرلشکر سید‌یحیی صفوی دستیار و مشاور عالی فرمانده کل قوا در پیش نشست همایش ملی بسیج مردم و منابع ملی در دفاع مقدس که با موضوع نقش بسیج مردمی و منابع ملی در هدایت عالمانه و فناورانه امداد، بهداشت و درمان دفاع مقدس برگزار شد، گفت: با خداوند عهد و پیمان بسته‌‌‌‌ایم که در اندیشه و تفکر، اخلاق، رفتار و عمل به اعتقادات، ارزش‌ها و فرهنگ‌مان، در خدمتگذاری صادقانه به مردم و به ولایت و رهبری وفادار بمانیم و اندیشه و تفکرمان در چارچوب قرآن باشد و در اخلاق و رفتار، اهل بیت(ع) را سرلوحه قرار دهیم و تلاش می‌کنیم که عمل‌مان صالح باشد.  وی افزود: از طرف مقام معظم رهبری وکیل هستم که سلام ایشان را به جامعه پزشکی کشور و استان اصفهان برسانم و از زحمات این جامعه تشکر کنم چرا که در دوران دفاع مقدس معجزه خلق کردند. دستیار و مشاور عالی فرمانده کل قوا با اشاره به برگزاری همایش ملی بسیج مردم و منابع ملی در دفاع مقدس در ششم اسفندماه 1403 گفت: ستاد کل نیروهای مسلح به پژوهشگاه علوم و معارف دفاع مقدس شهید حاج قاسم سلیمانی ماموریت داده با محوریت دانشگاه مالک اشتر و وزارت دفاع و پشتیبانی و همکاری نیروهای مسلح و سایر دانشگاها، این همایش را در ششم اسفند سال جاری در هشت محور برگزار کند که درمان، بهداشت و امداد یکی از آن محورهاست و در همایش اصلی نیز یک نشست تخصصی درباره آن برگزار خواهد شد. وی با تأکید بر ضرورت انتقال علوم و معارف دفاع مقدس به نسل امروز و فردا به تصویب دو واحد درسی در این خصوص در دانشگاه‌های وزارت علوم و وزارت بهداشت اشاره کرد و گفت: فلسفه این همایش جهاد تبیین جامعه پزشکی در دفاع مقدس و انتقال به نسل پزشکی امروز و فردا، چگونگی بهره‌مندی از تجربه تخصصی علوم پزشکی برای کمک به حل بخشی از مشکلات پزشکی مردم عزیزمان در شرایط حاضر و رسیدن به شرایط مطلوب و الگوگیری از آن در حوادث احتمالی چه حوادث‌ طبیعی مثل زلزله و سیل و چه حوادث انسانی احتمالی مثل جنگ ترکیبی،جنگ اقتصادی، جنگ رسانه‌ای و امنیت مناطق مرزی و شهری‌ است. سردار صفوی با یادآوری اشغال ایران در زمان جنگ جهانی دوم گفت: در زمان جنگ جهانی دوم ارتش رژیم طاغوت حتی دو روز نتوانست مقابل دشمن ایستادگی کند؛ در حوادث اخیر نیز ارتش سوریه مقابل یک گروه مسلح حتی یک ساعت مقاومت نکرد، اما در دوران دفاع مقدس مردم ما هشت سال در مقابل تمام استکبار جهانی ایستادگی کردند؛ 36 سال از پایان جنگ می‌گذرد و باید از تجارب دوران دفاع مقدس و عوامل پیروزی‌ها برای مدیریت کشور و عبور از شرایط فعلی و ساختن یک آینده مطلوب استفاده کنیم. وی با دسته‌بندی تهدیدات کشور خاطرنشان کرد: تهدیدات یک کشور شامل دو دسته عوامل انسانی (جنگ‌ها، ناآرامی‌ها، عملیات‌های تروریستی) و عوامل طبیعی (سیل، زلزله، مشکلات زیست‌محیطی ) می‌شود؛ در شرایط کنونی شکل جنگ‌ها تغییر کرده و کشور ما در حال حاضر درگیر یک جنگ ترکیبی است که دشمن علیه مردم ایران به راه انداخته و باید از تجارب دوران دفاع مقدس به عنوان یک منشور راهنما برای عبور از شرایط کنونی و رسیدن به وضعیت مطلوب استفاده کنیم. رئیس پژوهشگاه علوم و معارف دفاع مقدس با تاکید بر لزوم پیشرفت و ارتقای دانش پزشکی در کشور گفت: متاسفانه آمار سرطان در کل کشور به ویژه استان اصفهان بالاست و باید همان طور که در دفاع مقدس توانستیم با اتکاء به دانش داخلی راهکار بسیاری از مشکلات را پیدا کنیم، با ارتقاء سطح دانش پزشکی سلامت جامعه را ارتقا دهیم. وی با بیان اینکه ما هیچ‌گاه از شهادت هراسی نداشته‌ایم، خاطرنشان کرد: پیروزی انقلاب اسلامی و دفاع مقدس در تاریخ سیاسی جهان و ایران بی‌نظیر است و این موفقیت‌های عظیم دو عامل پیروزی بخش دارد رهبری و حضورملت؛ یعنی وحدت و انسجام ملی با محوریت ولی فقیه زمان. ما اگر وحدت داشته باشیم در سطح ملی و مقابل دشمنان کشور پیروز خواهیم شد. وی با تمجید از شعار وفاق ملی دولت چهاردهم یادآور شد: اگر می‌خواهیم امور کشور پیش برود، باید همه مسئولان، گروه‌ها و احزاب کشور وحدت داشته باشند؛ در چند روز اخیر بین ایران و روسیه توافقنامه راهبردی مهم به امضا رسیده که باید عملیاتی شود و برای آن برنامه داشته باشیم؛ برای دستیابی به اهداف کشور باید اهل عمل باشیم و با انسجام و وحدت ملی تلاش کنیم. وی ‌با اشاره به بیانات اخیر رهبر معظم انقلاب مبنی بر اینکه نظام تصمیم‌گیری و اجرایی کشور به بخش خصوصی کمک کند گفت: انقلاب ما، یک انقلاب مردمی با حضور میلیونی مردم بود و در دوران دفاع مقدس نیز مردم حماسه آفریدند و تا روزی که اقتصاد مردمی نشود، شرایط کشور تغییر نمی‌کند. وی ادامه داد: حضرت آقا روز گذشته در نمایشگاهی که شرکت کردند، روی اقتصاد مردمی تاکید داشتند این در حالی است که حدود 80 درصد اقتصاد کشور دولتی است و تجربه 45 سال گذشته نشان داده که اقتصاد دولتی جوابگو نیست و باید زمینه مردمی شدن آن فراهم شود. وی در ادامه با بیان اینکه اصفهان یک قطب علمی، صنعتی، فرهنگی و تمدنی و دفاعی بوده و هست، تصریح کرد:  مقام معظم رهبری فرمودند که زمانی اصفهان به جهان نورافشانی می‌کرد و فرهنگ و تمدن شیعه اسلامی با مرکزیت اصفهان شکل گرفته و باید این مسیر ادامه یابد. سرلشکر صفوی افزود: اصفهان می‌تواند با وجود نیروی انسانی نخبه در زمینه فناوری‌های جدید از جمله هوش مصنوعی، تبدیل به قطب علمی کشور شود، آن هم با حضور و مشارکت بخش خصوصی و حمایت دولت. دستیار و مشاور عالی فرمانده کل قوا با تاکید بر لزوم امیدآفرینی در کشور گفت: مسئولان باید مشکلات مردم را حل کنند؛ یاس و ناامیدی از جنود شیطان است و در دوران دفاع مقدس با وجود همه مشکلات و کمبودها هیچ وقت ناامید نبودیم و توکل و ایمان رزمندگان باعث پیروزی ما شد. وی در بخش دیگری از سخنانش با تاکید بر اینکه بدون علم و دانش نمی‌توان از امنیت و منافع ملی پاسداری کرد، گفت: اصفهان می‌تواند در زمینه فناوری‌های جدید تبدیل به قطب کشور شود و ظرفیت انسانی لازم در این زمینه را دارد و باید از این ظرفیت در جهت پیشرفت کشور بهره گرفت. سرلشکر صفوی گفت: باید برای سناریوهای مختلف آماده شویم و نباید اجازه دهیم که دسیسه‌های دشمن ما‌ را غافلگیرمان کند؛ در دوران دفاع مقدس 2.5 میلیون نفر شرکت داشتند که حدود 2 میلیون نفر بسیج مردمی و مابقی از نیروهای مسلح بودند و در طول جنگ 500 هزار نفر مجروح شدند و جامعه پزشکی چهار هزار شهید به کشور تقدیم کرد. وی با بیان اینکه جامعه پزشکی در دوران دفاع مقدس بیش از 100 هزار عمل جراحی انجام داد، خاطرنشان کرد: در عملیات کربلای 5 حدود 52 هزار مجروح دادیم که با هواپیما و هوانیروز ارتش قهرمانان و صدها اتوبوس آمبولانس که برای اولین با ابتکار و خلاقیت بهداری رزمی اصفهان آماده شده بود به شهرهای دیگر کشور منتقل شدند. در جنگ فاو 70 هزار نیرو را از رودخانه عبور دادیم و رژیم بعث چون غافلگیر شده بود، شروع به بمباران شیمیایی کرد و طی سه روز 17 هزار نفر از رزمندگان ما که شیمیایی شده بودند توسط جامعه پزشکی مداوا شدند. انتهای پیام/
3244504,سردار معروفی: ضلع چهارم برجام مسائل اجتماعی و فرهنگی است,۰۶ بهمن ۱۴۰۳ - ۱۰:۱۷,https://newsmedia.tasnimnews.com/Tasnim/Uploaded/Image/1402/11/04/140211041408428129252314.jpg,به گزارش گروه دفاعیخبرگزاری تسنیم،‌ سردار حسین معروفی معاون هماهنگ کننده سازمان بسیج مستضعفین صبح امروز در آیین رونمایی از تندیس اولین کنگره ملی شهدای حقوقدان طی سخنانی اظهار داشت: امام خامنه‌ای باب بزرگی برای بحث مرجعیت و تقلید زن از زن به خاطر بحث زنانگی باز کردند و یک باب جدید و حرکت جدید شد؛ اما دشمنان شعار «زن، زندگی، آزادی» را از ما دزدیدند؛ شهدای ما آن را تفسیر و تعبیر کردند، آنها به زن ایرانی عزت دادند ولی این دستاورد را از ما دزدیدند.  وی با بیان اینکه در هیئت‌های اندیشه‌ورز حتما باید 50 خواهر و 50 برادر باشند، عنوان کرد: ما در کشور دو کلان مسئله اقتصاد و مسائل فرهنگی و اجتماعی داریم و در هیئت اندیشه‌ورز  باید روی این مسائل بحث و کار شود. سردار معروفی با اشاره به جایگاه زن در ایران عنوان کرد: 188 هزار شهید دادیم اما اجازه ندادیم پای نحس بیگانه به سرزمین مقدس و دست نحس او به ناموس پاک ایرانی برسد. مردان قبیله غیرت چه کسانی بودند؟ چه کسانی زنان ایرانی را عزیز کردند؟ چه کسانی باعث شدند دامن آنها پاک شود؟ معاون هماهنگ کننده سازمان بسیج با بیان اینکه هدف گذاری دشمن را در ازدواج و عدم فرزندآوری و مسائل اجتماعی می‌بینیم، عنوان کرد: اگر ما امروز بخواهیم برجام دشمن را تعریف بکنیم باید بگوییم برجام چهار ضلع دارد، یک ضلع هسته‌ای، ضلع دیگر موشکی، ضلع سوم منطقه‌ای و ضلع دیگر مسائل اجتماعی و فرهنگی است که روی آن برنامه ریزی می‌کنند تا ما را مشغول کنند. وی عنوان کرد: در حوادث سال 1401 اساتید و بزرگانی بودند که دشمن ذهن آنها را تصرف کرد؛ اینها گفتند انقلاب سقوط می‌کند و سکوت کردند یا رفتند ولی دیدند انقلاب خیلی مستحکم است؛ اینها الان خجالت می‌کشند برگردند، چه کسی رفت آنها را برگرداند؟ شما نروید، دشمن می‌رود. سردار معروفی گفت:  باید از کسی که 40-50 سال پای نظام و انقلاب ایستاده است تجلیل کنیم و نگذاریم زمین بخورد و کسانیکه رشته اتصال آنها به نظام در حال گسستن است باید تفقد کنیم. حاج قاسم می‌گفت اگر کسی به اندازه یک نخ به نظام وصل است، باید او را نگه دارید؛ این یک راهبرد است. انتهای پیام/
3243582,وزیر دفاع:صنعت دفاعی همواره قطب کشنده جریان علم‌و‌فناوری است,۰۴ بهمن ۱۴۰۳ - ۱۰:۴۵,https://newsmedia.tasnimnews.com/Tasnim/Uploaded/Image/1403/11/04/1403110410341642031967404.jpg,به گزارش گروه دفاعیخبرگزاری تسنیم، امیر سرتیپ خلبان عزیز نصیرزاده در بازدید از 250 دستاورد منتخب پارک علم و فناوری وزارت دفاع در شیراز در حوزه‌های الکترونیک، مخابرات، هوش مصنوعی، مکاترونیک، قطعات مکانیکی ، در جمع فناوران بر اهتمام جدی وزارت دفاع در توسعه تعاملات و ارتباط‌گیری با نخبگان علمی و شرکت‌های دانش‌بنیان تأکید کرد و با اشاره به اهمیت تاسیس پردیس‌های علم و فناوری، مراکز نوآوری و مراکز هم‌آفرینی صنعتی، این رویکرد را بخشی از سیاست‌های کلیدی وزارت دفاع دانست که با هدف ایجاد زیرساخت‌های لازم برای میزبانی از جوانان خلاق و استعدادهای کشور و کمک به شکل‌گیری و تسهیل استقرار شرکت‌های دانش‌بنیان در پارک‌های دفاعی در حال پیگیری است. وی اعلام کرد: تاکنون تأسیس 4 پردیس علم و فناوری و 20 مرکز نوآوری تخصصی در دستور کار این پارک قرار گرفته است. نصیرزاده از برنامه‌ریزی برای تکلیف سازمان‌ها و صنایع دفاعی جهت ایجاد یک پردیس‌ اختصاصی و مراکز نوآوری و هم‌آفرینی در بازه زمانی دو تا سه سال آینده خبر داد و تصریح کرد: با اجرای این برنامه، زیست‌بوم نوآوری دفاعی کشور با ایجاد 50 مرکز نوآوری و 7 پردیس علم و فناوری با مشارکت جامعه نخبگانی، دانشجویان و اساتید، تکمیل شده و زمینه شراکت راهبردی با فناوران در تمامی مناطق کشور به‌صورت جامع و فراگیر فراهم خواهد شد. وی با بیان این‌که «صنعت دفاعی قطب کشنده جریان علم و فناوری است»، گفت: مأموریت پارک علم و فناوری دفاعی در تحقق اهداف برنامه هفتم توسعه کشور و اجرای قانون جهش تولیدات دانش‌بنیان بسیار حائز اهمیت است. وزیر دفاع با استناد به بیانات مقام معظم رهبری(مدظله العالی) درباره توسعه شرکت‌های دانش‌بنیان و اقتصاد دانش‌بنیان، بر ضرورت مشارکت پارک علم و فناوری دفاعی در گسترش حداقل 20 درصدی این شرکت‌ها و شکل‌گیری 4000 شرکت دانش‌بنیان در زیست‌بوم دفاعی تا پایان برنامه هفتم توسعه تأکید کرد و با اشاره به اجرای طرح نجوا و حمایت هدفمند وزارت دفاع از نخبگان علمی، تأکید کرد که توجه به نخبگان همکار در شرکت‌های دانش‌بنیان و تعمیم اجرای طرح نجوا در پارک علم و فناوری دفاعی از اهمیت ویژه‌ای برخوردار است. وی با اشاره به اجرای طرح «سرباز فناور» برای گذراندن دوره خدمت سربازی جوانان تحصیل‌کرده در محیط شرکت‌های دانش‌بنیان، از اقدامات وزارت دفاع برای استمرار همکاری بازنشستگان خبره صنعت و اجرای طرح “مهارت‌آموزی” دانشجویان تحصیلات تکمیلی، به‌ویژه بانوان مستعد، در قالب طرح “دستیار فناور” در مراکز تابعه پارک دفاع خبر داد. وی همچنین از تدوین بسته‌های متنوع و حمایتی انگیزشی با هدف جذب و نگهداشت سرمایه‌های انسانی در وزارت دفاع خبر داد. وزیر دفاع با حضور در غرفه محصولات شرکت‌های دانش‌بنیان در حوزه هوش مصنوعی، مبحث اکتساب و توسعه فناوری‌های حوزه هوش مصنوعی و فناوری‌های خوش آتیه با مشارکت صنایع دفاعی و شرکت‌های دانش‌بنیان و فناوران را از اولویت‌های دولت و وزارت دفاع برشمرد و از ایجاد یک سازوکار عملیاتی برای حمایت ملموس و اجرای طرح‌های کلان در این حوزه با نقش‌آفرینی پردیس علم و فناوری هوش مصنوعی این پارک، مجموعه صنایع دفاعی و شبکه شرکت‌های دانش‌بنیان خبر داد. انتهای پیام/
3243129,سقوط جنگنده ارتش در همدان/ خلبانان نجات یافتند + تصویر,۰۳ بهمن ۱۴۰۳ - ۱۳:۲۴,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم، ‌صبح امروز، یک فروند هواپیمای نیروی  هوایی ارتش در حین اجرای ماموریت آموزشی در استان همدان دچار سانحه شد. براساس این گزارش، هر دو خلبان این هواپیما در سلامت کامل هستند. حمزه امرایی معاون سیاسی امنیتی استاندار همدان نیز با تایید این خبر اظهار داشت: یک فروند هواپیمای نظامی در شهرستان کبودرآهنگ دچار سانحه سقوط شد که طبق بررسی صورت گرفته محل دقیق این سانحه در بخش «شیرین سو کبودرآهنگ» است و خوشبختانه خلبانان پیش از سقوط خود را نجات دادند. وی با بیان اینکه علت سانحه هنوز مشخص نیست و خوشبختانه خسارت جانی نداشته است، افزود: این هواپیما در روستای آق‌بلاغ از توابع شهرستان کبودراهنگ سقوط کرده است. براساس پیگیری های خبرنگار تسنیم، این هواپیمای نظامی دارای 2 خلبان بوده که به شکل جزئی دچار جراحت شده و به یکی از مراکز درمانی منتقل شدند.  انتهای پیام/
3243049,خطیب:‌ فشارهای آمریکا برای مذاکره تحمیلی افزایش می‌یابد,۰۳ بهمن ۱۴۰۳ - ۱۲:۲۹,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم، حجت الاسلام و المسلمین سید اسماعیل خطیب وزیر اطلاعات در همایش سیاسی فرماندهان و مسئولان ارتش جمهوری اسلامی ایران، با عرض تسلیت شهادت حجت الاسلام و المسلمین رازینی و حجت الاسلام و المسلمین مقیسه گفت: این افراد مبارزانی بودند که عمر شریف‌ و تمام زندگی‌ خود را وقف خدمتگزاری به امنیت کشور و نظام جمهوری اسلامی کردند و خداوند بر درجاتشان بیفزاید. وزیر اطلاعات در خصوص مذاکره با آمریکا گفت: به طور روشن آمریکایی‌ها قدم جدی برای فشار و ایجاد زمینه مذاکره تحمیلی را بر ایران افزایش خواهند داد و هر روز با پیشنهاد‌های به ظاهر اغواکننده‌، چه از جنبه تطمیعی و چه تهدیدی اقدام خواهند کرد و این نکته مهمی است که باید به آن توجه کنیم. آمریکایی‌ها در طول انقلاب اسلامی همواره بر مذاکره دمیده‌اند و برخلاف آن عمل کرده‌اند و مهم‌تر از همه این است که ما بر اساس آنچه امتیاز قدرتِ مقاومت، انقلاب اسلامی و رهنمودهای رهبر عزیز و امام راحل است، با اتکاء ایران به خود، استقلالش و عدم تأثیرپذیری از قدرت‌ها و فشار‌ها و ظلم‌ها، همچنان این مسیر را با جدیت دنبال کنیم. وزیر اطلاعات همچنین گفت: اگر صبر و استقامت باشد، ما هم اقتصاد‌ کشور و استقلال خود را حفظ می‌کنیم و هم می‌توانیم با آن روحیه فداکاری و جهادی و شهادت‌طلبی این مرحله را با قدرت بگذرانیم اما اگر وادادگی و واگرایی باشد و اگر این بوق و کرناهای مذاکره، شیفتگی، هراس و ترس بر ما غلبه کند، بازنده خواهیم بود. دشمن مذاکره رودررو را برای یک تعامل طرفینی و به اصطلاح امروزی‌ها یک بازی برد ـ برد نمی‌خواهد؛ آن را برای یک مذاکره آمریکایی می‌خواهد. او می‌گوید که هسته‌ای نداشته باشید؛ موشکی‌تان را محدود کنید؛ در منطقه حضور نداشته باشید؛ دست از مقاومت بردارید؛ با رژیم صهیونیستی صلح کنید؛ که نتیجه آن غیر از ذلت و خاری و شکست چیزی نخواهد بود. خطیب با اشاره به آخرین مذاکرات گفت: آمریکایی‌ها توافقاتی را انجام دادند و عمل نکردند بنابراین تنها راه موفقیت ما ادامه سیاست و راهبرد مقاومت است و ما باید این نگاه فرامرزی را در امنیت، در بنیه دفاعی و بازدارندگی‌ نظامی‌، به آن توجه داشته باشیم؛ شاید شرایط تغییر کند و ما هم باید شیوه‌هایی نو در پیش بگیریم. وزیر اطلاعات خاطرنشان کرد: خودباوری و اتکاء به خود بر اساس اعتقادات و ایمان به انقلابی‌گری و حفظ عمق راهبردی در منطقه و یک دیپلماسی فعال و تقویت روابط منطقه‌ای، می‌تواند نقش‌آفرین باشد و نقشه راه مقابله جدی و اثرگذار کشور در مقابل سیاست‌های متکبرانه و ظالمانه آمریکا و رژیم صهیونیستی در منطقه باشد. وزیر اطلاعات با اشاره به اقتدار ارتش گفت: آنچه را که ارتش جمهوری اسلامی در کشور در رزمایش‌ها و آب‌های بین‌المللی نشان می‌دهد باید با اقتدار ادامه پیدا کند. مقاومت هوشمندانه و خلاق می‌تواند قدرت بازدارندگی ما را حفظ کند. این نکته در بازدارندگی انقلاب اسلامی و جمهوری اسلامی مهم است که مدیریت مدبرانه حلقه‌های کوچک عملیاتی و هزینه‌ساز و خودباور خواهد توانست قدرت بازدارندگی ما را حفظ کند و آن را به رخ دنیا بکشد. هر چه حضور و قدرت نظامی ما در مرزها، منطقه و آب‌های بین‌المللی و رزمایش‌های متعدد فعال باشد، قطعاً امنیت بهتر و پایدارتر و قدرت دفاعی اثرگذارتری خواهیم داشت. حجت الاسلام و المسلمین خطیب در پایان سخنان خود خاطرنشان کرد: افزایش اعتماد و اتکاء به مردم و توانمندی‌های داخلی و از طرفی دیگر بومی‌سازی فناوری و دانش روز دنیا، پایه‌های اصلی و اساسی کار مقاومت ما هستند. انتهای پیام/؛
3242786,رضایی: ملت سوریه به زودی به جبهه مقاومت می‌پیوندد,۰۳ بهمن ۱۴۰۳ - ۰۹:۰۰,https://newsmedia.tasnimnews.com/Tasnim/Uploaded/Image/1403/05/10/140305100938505630674414.jpg,به گزارش گروه سیاسیخبرگزاری تسنیم، محسن رضایی عضو مجمع تشخیص مصلحت نظام، در گفت‌وگو با شبکه خبری المیادین، پیروزی مقاومت فلسطین در غزه را «پیروزی عظیم» نامید و موفقیت مقاومت لبنان را تبریک گفت و از نقش مقاومت یمن و عراق نیز تمجید کرد.  رضایی گفت: اعضای محور مقاومت به شکلی استثنایی با هم همکاری کردند تا مقاومت در غزه را حمایت کنند. طبعا جمهوری اسلامی ایران هم از همه توان خود برای تقابل با رژیم صهیونیستی استفاده نکرد و آنچه نیاز بود در مرحله اول و دوم، به کار بست. باید این پیروزی را به کل امت اسلام تبریک گفت. عضو مجمع تشخیص، در خصوص جنگ غزه و آتش‌بس برقرار شده، گفت: این آتش‌بس باید چند ماه پیش رخ می‌داد اما نتانیاهو روی بمباران شدید حساب کرده بود و فکر می‌کرد که مقاومت تسلیم می‌شود و با این تسلیم شدن، مقاومت به پایان می‌رسد اما این ایستادگی 15 ماه ادامه یافت و امت اسلام پیروز شد. غزه هم با مقاومت خود، از کل امت اسلام دفاع می‌کرد و امروز امت اسلامی مدیون مقاومت در غزه است. جنگ غزه طراحی آمریکا و اسرائیل برای غرب آسیا بود رضایی در ادامه مصاحبه در پاسخ به سوالی درباره اینکه اسرائیلی‌ها جنگ غزه را به ایران مرتبط می‌کنند، گفت: هدف اسرائیل از جنگ علیه غزه، تامین امنیت آینده رژیم صیهونیستی برای دهه‌های آتی بود. رضایی افزود، این  رویداد بخشی از نبردی است که آمریکا با چین دارد. امروز آمریکایی‌ها بر منابع نفتی در غرب آسیا مسلط شده‌اند و قصد رقابت با چین را دارند. لذا برخلاف آنچه اسرائیلی‌ها در خصوص ارتباط ایران با جنگ غزه می‌گویند، این رویداد به ایران ارتباط ندارد. ما شاهدیم که طمع‌ورزی‌های اسرائیل شامل همه کشورهای منطقه می‌شود. آنچه در غزه روی داد و می‌خواستند آن را به دیگر کشورها بکشانند، طراحی آمریکایی اسرائیلی در غرب آسیا بود و ممکن بود به شرق آسیا هم کشیده شود. آمریکا امروز از اولویت دادن به خودش و حتی تصاحب کانال پاناما صحبت می‌کند. ملت سوریه خیلی زود به جبهه مقاومت خواهد پیوست در بخشی از این مصاحبه، رضایی با تاکید بر اینکه استقلال و تمامیت ارضی سوریه باید حفظ شود، گفت: آمریکایی‌ها پایگاه خود را در شرق سوریه تقویت کرده و ترکیه هم در شمال و اسرائیل هم در جنوب سوریه حضور دارند. ملت سوریه یک ملت بزرگ و تاریخ‌ساز است. سالهای آینده خواهید دید که وضعیت چطور خواهد شد. به نظر من، ملت سوریه خیلی زود به جبهه مقاومت خواهد پیوست و ایران هم دنبال استقلال و حاکمیت سوریه است. در سوریه هم باید یک دولت فراگیر متشکل از همه گروهها در سوریه شکل بگیرد. مردم آمریکا با ترامپ همراه نخواهند شد وی در خصوص روی کار آمدن ترامپ گفت: بعید میدانم که مردم آمریکا خود را با ترامپ همراه کنند، چون او دارد از ارزشهای آمریکا مثل لیبرالیسم فاصله می‌گیرد، دارد از مسئله محیط زیست و معاهده پاریس و از اتحادیه اروپا فاصله می‌گیرد. ترامپ الان از الحاق کانال پاناما و کانادا صحبت می‌کند. آمریکا در دوره اول ترامپ از توافق برجام که قدرتهای جهانی آن را امضا کردند، خارج شد. او باید (برای ایران) اعتمادسازی انجام دهد. این مسائل مسائل کم اهمیتی نیست. من شخصا ابهامات زیادی در موفقیت آمریکا در دوره ترامپ، چه در داخل کشورش چه خارج از آن می‌بینم. تردید دارم موفقیتی بتواند کسب کند اما در هر حال، ترامپ یا رئیس جمهور دیگری در آمریکا برای ما فرق نمی‌کند و ما به عمل آنها نگاه می‌کنیم هر چند که برجام را هم دیدیم که نتیجه‌ش چه شد. طوفان الاقصی اسرائیل را مثل سونامی درنوردید؛ جنگ غزه اسرائیل را بی‌آینده کرد رضایی در پایان این مصاحبه از کمک ایران به کشورهای اسلامی گفت و تصریح کرد: مقاومت الان پیروز شده است. در 15 ماه گذشته دو اتفاق بزرگ افتاد. اول طوفان الاقصی که مانند سونامی اسرائیل را در نوردید. دوم، حمله اسرائیل به غزه است. چه کسی معتقد است که اسرائیل پیروز شده؟ آیا یک نفر در دنیا هست که بگوید اسرائیل پیروز شده؟ شهادت سید حسن نصرالله مگر به معنای شکست حزب الله است؟ حزب الله ساختار خود را دارد. شما حماس را در هنگام تبادل اسرا دیدید که با تجهیزات کامل ظاهر شد آنهم بعد از 15 ماه محاصره کامل؟ این عملیات اسرائیل را بی‌آینده کرد و به هیچ کدام اهدافش نرسید و حتی یک اسیر را هم نتوانست آزاد کند. در مقابل آینده مقاومت بسیار روشن شدو چنین پیروزی‌ای به دست آورد. صبر راهبردی ایران دلیل ضعف نیست وی به عملیات و نوع پاسخ ایران نیز اشاره کرد و گفت: اگر ایران صبر راهبردی از خود نشان می‌دهد یا از کل توانایی خود مقابل اسرائیل استفاده نمی‌کند، نشانه ضعف است؟ این تدبیر نظامی و حکمت سیاسی ایران است چون زمان را یک ماه و دو ماه نمی‌داند. آیندگان خواهند دید که قدرت جمهوری اسلامی چیست و این صبر و تدبیر نظامی را نباید ضعف تلقی کرد. ما حامی جبهه مقاومت هستیم و اعلام می‌کنیم که اتحاد کشورهای اسلامی مهم است و نمی‌خواهیم آمریکا و اسرائیل بین ما و کشورهای اسلامی و ترکیه اختلاف ایجاد کند. انتهای پیام/
3242560,رزمایش امنیتی تهاجمی و متحرک نزاجا پایان یافت,۰۲ بهمن ۱۴۰۳ - ۱۶:۴۷,https://newsmedia.tasnimnews.com/Tasnim/Uploaded/Image/1403/11/02/1403110216471258831955594.jpg,"به گزارش گروه دفاعیخبرگزاری تسنیم، امیر کریم چشک معاون عملیات نیروی زمینی ارتش، اظهار کرد: رزمایش دو روزه امنیتی تهاجمی و متحرک نیروی زمینی ارتش در منطقه عمومی شمال شرق کشور که با حضور یگان‌های نیرو مخصوص واکنش سریع تیپ 65 نوهد نزاجا، توپخانه، زرهی، هوانیروز، پهپاد، جنگال، گروه موشکی و سایر یگان‌های پشتیبانی کننده برگزار شد، با دستیابی به اهداف و برنامه‌های از پیش تعیین شده پایان یافت. وی افزود: در این رزمایش به عنوان نخستین رزمایش کاملاً متحرک در سطح نیروی زمینی ارتش، تمامی سناریوها به صورت کاملاً آفندی، سریالی و به منظور شبیه‌سازی حداکثری با شرایط رزم در میدان نبرد واقعی، در کمترین زمان ممکن، طراحی، اجرا و پیاده‌سازی شدند. امیر چشک ادامه داد: همچنین در این رزمایش دو روزه از برخی از روزآمدترین و جدیدترین ادوات، تجهیزات، تسلیحات و جنگ‌افزارهای تولید و انبوه‌سازی شده به دست متخصصان و پژوهش‌گران نیروی زمینی ارتش و صنایع داخلی کشور مورد تست و ارزیابی میدانی قرار گرفت. معاون عملیات نیروی زمینی ارتش ارزیابی میدانی توانمندی‌های دفاعی و رزمی این نیرو را از جمله اهداف این رزمایش برشمرد و تأکید کرد: رونمایی از موشک‌های""فجر 5"" با برد بیش از 110 کیلومتر، مداومت پروازی انواع پهپادهای شناسایی، انهدامی، رزمی و مراقبی، انهدام کامل اهداف و استحکامات توسط انواع بمب‌های دقیق‌زن ""قائم"" و موشک‌های نقطه‌زن ""الماس"" و نهایتاً توسعه و ارزیابی عملکرد سامانه یکپارچه مقابله با ریز‌پرنده‌های دشمن، از جمله مواردی بودند که  در این رزمایش، مورد تست و ارزیابی میدانی قرار گرفتند. چشک با اشاره به نقش عناصر و نیروهای متخصص این نیرو در تحقق اهداف این رزمایش، تصریح کرد: تمامی نیروهای انسانی حاضر در رزمایش امنیتی تهاجمی متحرک نیروی زمینی، با تسلط، قدرت و مهارت، ضمن هماهنگی و همکاری دقیق با دیگر نیروها و عناصر شرکت کننده، ضمن ت انجام وظایف محوله و باور به توانمندی‌های کم‌نظیر خود، به بهترین وجه، به ایفای نقش در این رزمایش امنیتی و ضدتروریستی پرداختند. معاون عملیات نیروی زمینی ارتش در پایان خاطر نشان کرد: ارتقای مداوم و بهبود وضعیت آفندی و پدافندی از طریق بهره‌گیری از انواع تجهیزات و تسلیحات روزآمد، دورزن، نقطه‌زن، هوشمند و شبکه‌محور نیروی زمینی، ارتقای بُرد موشک‌های هوشمند ضدزره و دقیق‌زن بالگردی، به‌کارگیری انواع ریزپرنده‌های مهاجم و تست اولین سیستم یکپارچه مقابله با ریزپرنده‌های دشمن، از جمله دستاوردهایی بودند که در این رزمایش دو روزه به دست آمد. انتهای پیام/"
3242185,عملیات موفق اولین هلی‌برن شبانه هوانیروز در رزمایش,۰۲ بهمن ۱۴۰۳ - ۱۱:۰۸,https://newsmedia.tasnimnews.com/Tasnim/Uploaded/Image/1403/11/02/1403110211080996731950364.jpg,به گزارش گروه دفاعیخبرگزاری تسنیم، امیر سیدقاسم خاموشی فرمانده هوانیروز ارتش، در حاشیه رزمایش تهاجمی امنیتی نیروی زمینی ارتش اظهار کرد: هوانیروز در تمامی مراحل مختلف رزمایش حاضر به انجام تمامی مسئولیت‌ها و مأموریت‌های محوله است. وی ادامه داد: در شب نخست این رزمایش، هوانیروز با انجام عملیات پرواز در شب، با بهره‌گیری از تجهیزات بومی‌سازی‌شده دید در شب که برروی بالگردهای هوانیروز نصب و راه‌اندازی شده‌اند، به ایفای نقش خود در تاریکی مطلق مبادرت ورزید و با استقرار در منطقه، ضمن استفاده از تجهیزات و تسلیحات روزآمد شده بالگردی، مأموریت‌های از پیش تعیین شده را به درستی انجام داد. خاموشی گفت: این رزمایش مراحل متعدد و مختلفی دارد که بر همین اساس، هواپیمایی نیروی زمینی ارتش به اسکورت ستون زمینی عناصر نیروی ویژه واکنش سریع تیپ 65 نوهد نزاجا و پشتیبانی آتش پرداخت. وی در پایان خاطرنشان کرد: هوانیروز ارتش به صورت ویژه نخستین عملیات پرواز در شب خود را با محوریت انتقال و هلی‌برن عناصر تیپ 65 نوهد نزاجا به انجام رساند. در روز دوم نیز هلی‌برن روزانه عناصر تیپ 65 نوهد، توسط بالگردهای هجومی بل 214 و پشتیبانی آتش بالگردهای شکاری کبری، صورت گرفت. انتهای پیام/
3242158,آتش سنگین بالگردهای کبری هوانیروز در رزمایش نزاجا,۰۲ بهمن ۱۴۰۳ - ۱۰:۴۴,https://newsmedia.tasnimnews.com/Tasnim/Uploaded/Image/1403/11/02/1403110210440883831950164.jpg,"به گزارش گروه دفاعیخبرگزاری تسنیم، امیر کریم چشک، معاون عملیات نیروی زمینی ارتش، گفت: دومین روز از ""رزمایش امنیتی تهاجمی و  متحرک"" نیروی زمینی ارتش، با حضور تیپ 65 واکنش سریع، تیپ 38 زرهی، هوانیروز، گروه 840 موشکی، یگان‍های پهپادی، گروه 455 مهندسی، گردان‌های جنگ الکترونیک و سایر عناصر پشتیبانی‌کننده نزاجا، تحت قرارگاه منطقه‌ای شمال شرق نیروی زمینی ارتش، در منطقه عمومی تایباد برگزار شد. وی افزود: در این مرحله از رزمایش، یگانهای نزاجا با استفاده از موشک فجر و توپخانه‌های دقیق‌زن با پشتیبانی آتش سنگین بالگردهای شکاری کبری هوانیروز مناطق مورد تجمع تروریستی(فرضی) را مورد قرار دادند. معاون عملیات نیروی زمینی ارتش اضافه کرد: همچنین تیپ 65 واکنش سریع نیروی زمینی ارتش، به انجام عملیات‌های دستبرد، تاخت، ربایش سرکردگان و عناصر تروریستی و رهایی گروگان‌ها مبادرت ورزید. در ادامه یگان‌های رزهی و توپخانه نزاجا عملیات «تَکِ جارویی» را به منظور پاکسازی منطقه از عناصر معاند و ترمیم مرزها به انجام رساندند. امیر چشک اظهار داشت: رزمایش امنیتی تهاجمی و متحرک، با هدف ارتقای آمادگی رزمی نیروی زمینی ارتش برای مقابله با تهدیدات، آمادگی این نیرو برای انجام عملیات‌های پاسخ‌گویی و جبرانی در مقابل هرگونه حرکت تهدید‌آمیز، نمایش اقتدار و قدرت نظامی در مقابل عملیات روانی معاندین، تقویت روحیه ملی، وحدت و انسجام در مقابل عملیات روانی دشمن، ارتقای بازدارندگی و برهم زدن محاسبات دشمن در تهدید علیه نظام مقدس جمهوری اسلامی ایران و تمرین طرح‌های از قبل پیش‌بینی‌شده برگزار شد. وی گفت: در این رزمایش، از جدیدترین و روزآمدترین تسلیحات و تجهیزات نیروی زمینی ارتش استفاده شد. موشک‌های ارتقایافته فجر 5 نیروی زمینی ارتش با برد 110 کیلومتر و برخوردار از ویژگی‌های چهارگانه تسلیحات مورد استفاده در این نیرو(دقیق‌زنی، نقطه‌زنی، هوشمندی و شبکه‌محوری) و نیز شلیک دقیق پهپادها با بمب قائم، تست و ارزیابی میدانی پرواز در جمع پهپادها، انجام هلی برن شبانه بالگردهای هوانیروز در دل تاریکی شب تنها بخشی از آخرین و جدیدترین، تسلیحات، تجهیزاتی و تاکتیک‍هایی بودند که در این رزمایش به صورت عملیاتی، مورد ارزیابی میدانی قرار گرفت. انتهای پیام/"
3241940,دیدار سرلشکر باقری با رئیس جمهور پاکستان,۰۱ بهمن ۱۴۰۳ - ۲۱:۱۴,https://newsmedia.tasnimnews.com/Tasnim/Uploaded/Image/1403/11/02/1403110208444166731948874.jpg,به گزارش گروه دفاعیخبرگزاری تسنیم، سردار سرلشکر محمد باقری رئیس ستادکل نیروهای مسلح  ایران عصر امروز دوشنبه با «آصف علی زرداری» رئیس جمهوری پاکستان دیدار و طرفین در زمینه روابط میان دو کشور همسایه گفتگو کردند. این بیانیه افزود: طرفین در این دیدار با اشاره به اهمیت روابط طولانی‌ مدت و برادرانه میان پاکستان و ایران بر لزوم تقویت روابط تجاری و اقتصادی فی مابین برای منافع مشترک دو کشور برادر تاکید کردند. بنا بر اعلام کاخ ریاست جمهوری پاکستان مقامات دو کشور ضمن گفتگو درخصوص اهمیت تقویت همکاری‌های امنیتی و اطلاعاتی میان دو کشور در راستای مبارزه با تروریسم و تهدیدات مشترک اظهار داشتند: همکاری نزدیک ایران و پاکستان در این زمینه می‌تواند به تأمین امنیت و ثبات در مرزهای دو کشور و منطقه کمک کند. در این بیانیه آمده است: سردار سرلشکر دکتر محمد باقری در دیدار خود با رئیس‌جمهور پاکستان از مواضع مستحکم و حمایتی دولت و ملت این کشور همسایه در قبال حمایت از غزه و لبنان قدردانی کرده است. سردار باقری که به دعوت فرمانده ارتش پاکستان شب گذشته در یک سفر رسمی دو روزه وارد پاکستان شد، پس از دیدار با مقامات سیاسی و نظامی این کشور از جمله فرمانده ارتش، فرمانده نیروی هوایی ، نخست وزیر پاکستان در مصاحبه ای گفت: هیئت نظامی ایران امروز 5 ملاقات بسیار سودمند با فرمانده ارتش، فرمانده نیروی هوایی، نخست وزیر، رئیس جمهور و اکنون با وزیر دفاع پاکستان داشته است. وی افزود: در مورد مسائل متعدد صحبت و نتایج سودمندی حاصل شد که یکی از مهم ترین آن مساله ارتقای امنیت مرزهای دو کشور و تبدیل مرزها برای مسیر تجارت و رفاه و آرامش هر دو همسایه بود. سردار باقری تاکید کرد: نیروهای مسلح ایران و پاکستان درباره مرز و برخورد با تروریست‌ها به طور مفصل بحث و تصمیم گیری شد توسعه روابط دو نیروی مسلح در ابعاد مختلف بررسی شد. وی اظهار داشت که پاکستان از جمهوری اسلامی ایران برای شرکت در رزمایش چندملیتی امان-25 به میزبانی نیروی دریایی پاکستان دعوت کرد و ما با پذیرش آن  در سطحی که امکان پذیر باشد، شرکت خواهیم کرد. سرلشکر باقری گفت که درباره موضوعات مورد علاقه در منطقه  از جمله افغانستان بحث مفصلی شد و دو کشور ضرورت هماهنگی بیشتر در این زمینه را مورد تاکید قرار دادند. انتهای پیام/
3241938,سرلشکر باقری با فرمانده ارتش پاکستان دیدار کرد,۰۱ بهمن ۱۴۰۳ - ۲۱:۱۳,https://newsmedia.tasnimnews.com/Tasnim/Uploaded/Image/1402/07/16/1402071611183733528517884.jpg,به گزارش گروه دفاعیخبرگزاری تسنیم، سرلشکر محمد باقری رئیس ستاد کل نیروهای مسلح جمهوری اسلامی ایران در دومین روز از سفر رسمی به پاکستان با فرمانده ارتش این کشور دیدار و طرفین پیرامون آخرین تحولات مرتبط با همکاری‌های دوجانبه و همچنین موضوعات مهم منطقه‌ای و بین‌المللی گفت وگو کردند. اولین جلسه کاری سردار سرلشکر پاسدار محمد باقری و اعضای هیات عالی رتبه نظامی ایران با حضور در مقر فرماندهی ارتش در راولپندی (در مجاورت شهر اسلام‌آباد) صورت گرفت، جایی که وی از سوی ژنرال سید عاصم منیر فرمانده ارتش و جمعی از مسوولان ارشد ستاد فرماندهی نیروهای مسلح پاکستان مورد استقبال قرار گرفت. پیش از آغاز رسمی دیدار هیات‌های بلندپایه نظامی دو کشور، سردار باقری از ‌یگان تشریفات ارتش سان دید و با حضور و تقدیم گل در جایگاه یادبود شهدای نیروهای مسلح پاکستان به آنان ادای احترام کرد. سردار باقری و ژنرال سید عاصم منیر پس از گفت وگو در جلسه دوجانبه وارد مذاکرات با حضور اعضای هیات‌های دو کشور شدند. ژنرال سید عاصم منیر ضمن خوشامدگویی به سردار باقری و هیات همراه تاکید داشت که این سفر در مقطع حساسی صورت گرفته است زمانی که منطقه دچار التهاب است، چه در جهان اسلام و از همه مهمتر مساله خاورمیانه، امت اسلامی و امروز شاهد خلاء در وحدت جهان اسلام هستیم. کشتار بیرحمانه‌ی نزدیک به پنجاه هزار نفر، تخریب منازل و آوارگی صدها هزار نفر در غزه نتیجه‌ی سکوت جهان اسلام می‌باشد. وی افزود: راهکار فعلی ما اتحاد منطقه‌ای به ویژه میان ایران و پاکستان است. وی با استناد به رایزنی‌های دفاعی-نظامی دو کشور در بحث امنیت مرزی بیان داشت که پاکستان اقدامات لازم و فوری را برای توقف تحرکات تروریستی برمی دارد. ژنرال عاصم منیر تاکید کرد: دو کشور بزرگ ایران و پاکستان به طور مشترک به دنبال تفاهم در همه‌ی امور مرتبط هستند. وی با ابراز نگرانی از استقرار گروههای تروریستی در منطقه افزود که ایران و پاکستان در کانون این تهدید قرار دارند لذا روابط ما باید بیش از پیش ارتقا یابد زیرا معتقد به امنیت پایدار در مرز با ایران هستیم . سردار سرلشکر پاسدار محمد باقری در این دیدار با ابراز خرسندی از سفر به پاکستان و تجدید دیدار با فرمانده ارتش این کشور برادر و همسایه گفت: خوشبختانه رایزنی‌های دو کشور طی سال‌های اخیر شاهد رشد فوق العاده بوده است. وی با قدردانی از مواضع محکم دولت و ملت پاکستان در حمایت از مردم غزه، به سفر اوایل امسال شهید آیت‌الله سید ابراهیم رئیسی رئیس جمهور فقید ایران به پاکستان اشاره کرد و افزد: پاکستان یکی از قوی ترین مواضع را علیه رژیم صهیونیستی داشته است. وی گفت: مواضع جمهوری اسلامی پاکستان در محکومیت جنایت تجاوزکارانه رژیم صهیونیستی به جمهوری اسلامی ایران قابل تقدیر است و از عملیات اخیر نیروهای امنیتی کشور دوست و برادر پاکستان علیه عناصر تروریستی جیش الظلم نیز تشکر می کنیم. سردار باقری گفت که برای انسداد مرزها اقدامات اساسی را آغاز کرده ایم تا تمامی رفت و آمد ها از گذرگاههای رسمی بین دو کشور انجام شود. رئیس ستاد کل نیروهای مسلح ایران افزود که از اراده قوی پاکستان برای برخورد با جیش الظلم مطلع هستیم. وی  افزود: ما در مرزها باید هماهنگ باشیم و تبادل فوری اطلاعات ما نیز باید منجر به عملیات فوری بر علیه تروریستها بشود. سرلشکر پاسدار باقری با استقبال از فعال سازی بازارچه‌های مرزی ایران و پاکستان گفت که این روند گامی به سوی توقف قاچاق و حمایت از فعالیت‌های رسمی تجاری ما خواهد شد. وی با اشاره به تعاملات نظامی ایران و پاکستان در حوزه‌های آموزشی و دفاعی گفت که افزایش این ارتباطات به ویژه در حوزه  آموزشی و تبادل تجربیات نیاز امروز است و در همین خصوص فرماندهان نیروی هوایی دو کشور در ارتباط مستمر هستند. وی تاکید کرد: عملیات گشت هماهنگ در دو سوی مرز و رزمایش همزمان و هماهنگ باید انجام شود‌. طرف پاکستانی از جمهوری اسلامی ایران برای حضور در رزمایش بین المللی آتی در کراچی دعوت کرد و متقابلا سردار باقری نیز آمادگی ایران برای انجام رزمایش مشترک دریایی با پاکستان را اعلام کرد. رئیس ستاد کل نیروهای مسلح با اشاره به حضور پررنگ ایران در نمایشگاه بین المللی اخیر تسلیحات پاکستان گفت که آمادگی داریم تا با پاکستان برای تولید مشترک ادوات دفاعی همکاری کنیم. سردار باقری با اشاره به اهمیت جایگاه جهان اسلام و وحدت میان ملت‌های اسلامی منطقه اظهار داشت که همگرایی قوی میان بازیگران مهم جهان اسلام مانند ایران، پاکستان، ترکیه و عربستان به نفع ملت‌های منطقه خواهد بود.همچنین طرفین بر ضرورت ارتقاء صلح و ثبات در کشور افغانستان تاکید کردند. انتهای پیام/
3241503,انهدام اهداف از فاصله ۱۲کیلومتری توسط پهپادهای نزاجا,۰۱ بهمن ۱۴۰۳ - ۱۲:۰۰,https://newsmedia.tasnimnews.com/Tasnim/Uploaded/Image/1403/11/01/1403110112002144631941894.jpeg,به گزارش گروه دفاعیخبرگزاری تسنیم، فرمانده گروه پهپاد نیروی زمینی ارتش جمهوری اسلامی ایران، در حاشیه رزمایش امنیتی تهاجمی و متحرک این نیرو که در منطقه شمال شرق کشور برگزار شد، گفت: امروز نیروی زمینی ارتش با به دست آوردن فناوری تولید انواع پهپادهای مأموریتی، توانسته است به یکی از قدرتهای بزرگ در حوزه پهپادی تبدیل شود.  وی با اشاره به نقطه‌زنی پهپاد مهاجر6 در این رزمایش افزود: پهپادهای نیروی زمینی ارتش با طی فاصله‌ای بیش از 200 کیلومتر در منطقه رزمایش، حاضر شدند و ضمن پایش و شناسایی اطلاعاتی، عملیاتی و ارسال این داده‌ها به مرکز کنترل فرماندهی رزمایش، توانستند به‌صورت همزمان اهداف موردنظر را از فاصله 12کیلومتری با شلیک بمب‌های قائم منهدم سازند. انتهای پیام/+
3241296,باقری: محور مقاومت با سربلندی آتش‌بس را بر دشمن تحمیل کرد,۰۱ بهمن ۱۴۰۳ - ۰۹:۰۵,https://newsmedia.tasnimnews.com/Tasnim/Uploaded/Image/1403/11/01/1403110109004181231940014.jpg,به گزارش گروه دفاعیخبرگزاری تسنیم، سردار سرلشکر محمد باقری رئیس ستاد کل نیروهای مسلح با حضور در جمع مسئولان و کارگزاران جمهوری اسلامی ایران در سفارت کشورمان در اسلام‌آباد پاکستان، گفت: حوادث 15 ماه گذشته نقطه‌ی عطف بزرگی در منطقه، جهان اسلام و جبهه‌ی عظیم مقاومت به‌شمار می‌رود. رئیس ستاد کل نیروهای مسلح افزود: این اتفاق با وجود خسارات دردنا‌ک انسانی و مادّی، رژیم صهیونیستی را به لبه پرتگاه برد هرچند همه دنیای استکباری برای یاری این رژیم جعلی علیه محور مقاومت و رزمندگان فلسطینی بسیج شد. هر کدام از این حوادث که با آغاز طوفان‌الاقصی و با تصمیم و هماهنگی نیروهای مقاومت فلسطین شروع شد، شبیه یک معجزه بود و اینک پس از گذشت یکسال و اندی شاهد سربلندی مقاومت و تسلیم صهیونیست‌ها در مقابل اراده‌ی پولادین رزمندگان اسلام هستیم. باقری اظهار داشت: نیروهای مقاومت فلسطین با ظرفیت‌های درونی و علیرغم شدیدترین محاصره‌ی کامل موفق به ساخت تجهیزات دفاعی در اعماق زمین شده و به توانمندی حمله به رژیم صهیونیستی دست یافتند، اما در مقابل رژیم غاصب و حامیانش باتمام قوا و وحشیانه به کشتار مردم بی‌دفاع غزه از زن و کودک تا پیر و جوان پرداختند. وی گفت: امروز روزی است که آتش‌بس به رژیم صهیونیستی تحمیل شد. مسئولان آمریکا و اروپا به برخی سران منطقه اذعان کردند که اگر کمک آنان نبود، سقوط رژیم صهیونیستی قطعی بود. رئیس ستاد کل نیروهای مسلح گفت: واقعیت این است که امروز هر جوان لبنانی و فلسطینی آرزو دارد که مانند شهیدان عزیزی همچنین اسماعیل هنیه، یحیی سنوار و سید حسن نصرالله باشد. صهیونیست‌ها اعتراف کردند‌ که چاره‌ای جز تسلیم در برابر آتش‌بس نداشتند. باقری ادامه داد: طبیعی است‌ که برای پیروزی جبهه حق بایستی همه سختی‌ها، شهادت‌ها، اسارت‌ها و آوارگی را پذیرفت‌ چراکه رشد اسلام و بقای آن نیز با همین ایستادگی بوده است. وظیفه و تکلیف ما در جهان اسلام ایستادگی است و در این صورت طبق وعده‌ی الهی، نصرت از سوی خداوند خواهد بود. محور مقاومت از این آزمون با سربلندی بیرون آمد و آتش‌بس را بر دشمن تحمیل کرد و اما آنچه تغییر نمی‌کند هدف، راهبرد و نقشه راه بنیادین ما است. وی پیرامون اهداف سفر رسمی خود به پاکستان نیز گفت: مراقبت از مرزهای دو کشور دوست و برادر نیازمند نیرو و قدرت بیشتری است، چراکه دشمنان درصدد سوء استفاده از مرزهای ما هستند، از این رو نیاز به همکاری و هماهنگی بیشتری داریم. رئیس ستاد کل نیروهای مسلح افزود: کار انسداد مرزهای مشترک را آغاز کردیم، تعدادی بازارچه‌های مرزی فعال شده و برخی دیگر نیز در مسیر بهره‌برداری قرار دارند و مهم است که مراودات تجاری و اقتصادی دو کشور توسعه یابد. باقری تاکید کرد: ایران و پاکستان در حوزه نیروهای مسلح باید به‌طور مشترک علیه عناصر و گروه‌های تروریستی و تجزیه‌طلب بیشتر همکاری کنند تا بتوانیم ارتقاء امنیت را شاهد باشیم. وی گفت: در حوزه‌های آموزشی، اطلاعاتی، رزمایشی و صنعت دفاعی نیز با همتایان پاکستانی گفت‌وگو خواهیم داشت. این همکاری‌ها و هماهنگی را با طرف پاکستانی با جدیت دنبال می‌کنیم. انتهای پیام/
3241294,حمله موفق موشکی و پهپادی در رزمایش زمینی ارتش,۰۱ بهمن ۱۴۰۳ - ۰۸:۵۰,https://newsmedia.tasnimnews.com/Tasnim/Uploaded/Image/1403/11/01/1403110108585460931939984.jpg,به گزارش گروه دفاعیخبرگزاری تسنیم، در مرحله نخست از رزمایش امنیتی تهاجمی متحرک نیروی زمینی ارتش که از شب گذشته آغاز شده است، در اقدامی پیش دستانه، یگان های نیروی ویژه واکنش سریع تیپ 65 نوهد نزاجا، به آن سوی مرزهای کشور ورود کرده و تلاش برای ربایش و اسارت سرکردگان نیروها و عناصر تروریستی فرضی، انجام شد.  در این مرحله با تکمیل اطلاعات و شناسایی محل تجمعات نیروهای تروریستی فرامرزی که در تلاش علیه امنیت و تمامیت ارضی کشور و ایجاد ناامنی در مرزهای ایران اسلامی بودند، یگانهای نیروی ویژه واکنش سریع تیپ 65 نوهد نزاجا، عملیات تخصصی انجام دادند. بنابراین گزارش، پس از کسب اطلاعات و تجزیه و تحلیل آن، انواع پهپادهای پنهان‌کار و شناسایی به مقرهای گروه‍های تروریستی(فرضی) حمله کرده و پس از در هم کوبیدن مقرهای آنها با استفاده از موشک‌های فجر 5 با بُرد بیش از 110 کیلومتر و پهپادهای مهاجر6 با بمب‌های قائم، یگان‌های نیروی ویژه واکنش سریع تیپ 65 نوهد نزاجا با پشتیبانی آتش سنگین بالگردهای هوانیروز و یگان‌های زرهی و توپخانه، از طریق عملیات هلی‌برن به بازداشت عناصر تروریستی اقدام کردند. انتهای پیام/
3241218,ایران و‌پاکستان برای تبدیل مرزها به کانون دوستی تلاش می‌کنند,۳۰ دی ۱۴۰۳ - ۲۱:۲۵,https://newsmedia.tasnimnews.com/Tasnim/Uploaded/Image/1402/08/30/1402083011445990928821384.jpg,به گزارش گروه دفاعیخبرگزاری تسنیمسرلشکر محمد باقری رئیس ستاد کل نیروهای مسلح کشورمان که ساعتی پیش به دعوت فرمانده ارتش پاکستان در راس یک هیئت بلند پایه نظامی وارد اسلام آباد شده است، با اشاره به روابط گسترده دو کشور در حوزه‌های نظامی و امنیتی، گفت: دو کشور در حال همکاری برای حل چالش‌های مشترک و تبدیل مرز طولانی خود به مرز دوستی و محوری برای ارتقای ارتباطات گسترده اقتصادی میان دو ملت هستند. وی افزود: ایران و پاکستان به‌عنوان دو کشور بزرگ اسلامی در منطقه حساس غرب و جنوب آسیا، اشتراکات زیادی دارند و در بسیاری از موضوعات منطقه‌ای و بین‌المللی مواضع مشترکی را دنبال می‌کنند. سردار باقری هدف این سفر را توسعه و تعمیق همکاری‌های نظامی، امنیتی و اقتصادی بین دو کشور عنوان کرد و گفت: توافقات موجود در زمینه‌های آموزشی، عملیاتی و رزمایشی میان ایران و پاکستان با جدیت ادامه دارد. گفتنی است سردار باقری قرار است در جریان سفر رسمی خود به پاکستان، علاوه بر فرماندهان ارتش و نیروی هوایی این کشور با مقامات سیاسی این کشور همسایه از جمله رئیس جمهور پاکستان نیز دیدار کند. انتهای پیام/
3241129,رزمایش نیروی زمینی ارتش از امشب آغاز می‌شود,۳۰ دی ۱۴۰۳ - ۱۸:۰۰,https://newsmedia.tasnimnews.com/Tasnim/Uploaded/Image/139110290002154.jpg,به گزارشخبرگزاری تسنیمبه نقل از روابط عمومی ارتش، به منظور ارتقا توان رزم، نمایش قدرت تسلیحات و ادوات جدید، رزمایش امنیتی تهاجمی و متحرک نیروی زمینی ارتش با حضور یگان های توپخانه، زرهی، هوانیروز، پهپاد، جنگال و گروه موشکی 840 نیروی زمینی ارتش و سایر یگان های پشتیبانی کننده، از امشب (یکشنبه) آغاز می‌شود. بنا بر این گزارش، این رزمایش به مدت دو روز در منطقه عمومی تربت جام در شمال شرق کشور انجام خواهد شد. انتهای پیام/
3241097,سرلشکر باقری وارد پاکستان شد,۳۰ دی ۱۴۰۳ - ۱۶:۵۵,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم، سردار سرلشکر محمد باقری رئیس ستادکل نیروهای مسلح دقایقی پیش وارد پاکستان شد. وی که این سفر را به دعوت رسمی فرمانده ارتش پاکستان انجام داده در بدو ورود در فرودگاه نورخان شهر راولپندی، از سوی مقامات عالی رتبه نظامی پاکستان، سفیر ایران در پاکستان و دیگر اعضای سفارت جمهوری اسلامی ایران مورد استقبال قرار گرفت.  سرلشکر باقری در این سفر با مقامات عالی‌رتبه سیاسی و دفاعی پاکستان دیدار و در مورد تحولات منطقه، تعمیق روابط دفاعی دوجانبه و گسترش همکاری‌های نظامی مذاکره خواهد کرد. بر اساس این گزارش علاوه بر دیدار با «عاصم منیر» فرمانده ارتش و «ظهیر احمد بابر» فرمانده نیروی هوایی پاکستان، سرلشکر باقری همچنین با مقامات سیاسی از جمله رئیس جمهور، نخست وزیر و وزیر دفاع این کشور نیز ملاقات خواهد کرد. انتهای پیام/
3241095,دستور پزشکیان برای بررسی پیشنهاد بانکرینگ سوخت توسط نداجا,۳۰ دی ۱۴۰۳ - ۱۶:۵۱,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه سیاسیخبرگزاری تسنیم، مسعود پزشکیان رئیس جمهور صبح امروز یکشنبه در جلسه توسعه دریامحور، بر ارتقا و استانداردسازی زیرساخت‌های لازم برای توسعه دریامحور تاکید کرد و گفت: تمامی وزارتخانه‌ها و نهادهایی که در حال توسعه زیرساخت‌های خود در سواحل و شهرهای جنوبی هستند، باید استانداردهای زیست محیطی و دیگر زیرساخت‌های مربوط به شهرهای بزرگ را در بالاترین سطح رعایت کنند.  پزشکیان مشخصا به زیرساخت‌های راهسازی اشاره و اظهار کرد: وزارت راه در ساخت کریدورهای ریلی و آزادراهی جنوب کار تملک اراضی را به نحوی انجام دهد که بزرگراه‌ها به عریض‌ترین شکل ممکن در این مسیرها ساخته شوند تا در آینده برای توسعه بزرگراهی مجبور به تملک مجدد اراضی در این مناطق نباشیم. وی بر ضرورت توسعه حمل و نقل ریلی در این مناطق تاکید کرد و گفت: جابجایی بسیاری از محصولات در این مناطق، لزوما باید با قطار انجام شود، لذا زیرساخت‌های ریلی بنادر جنوب باید به شکل استاندارد تقویت شوند. رئیس جمهور به ساخت کارخانه‌ها و نیروگاه‌ها در مکران پرداخت و تصریح کرد: نیروگاه‌ها و کارخانه‌هایی که ممکن است آلاینده باشند، باید در فاصله و موقعیت مناسب نسبت به شهرها ساخته شوند، تا در آینده با پدیده آلودگی شهرها روبرو نباشیم. این استانداردها را باید از هم اکنون رعایت کنیم، تا بعدها دچار مشکل نشویم. پزشکیان درباره اسکان جمعیت در شهرهای جنوبی خاطرنشان کرد:‌ برخی نهادها مثل نیروهای مسلح که ماموریت‌های دریایی دارند، می‌توانند پادگان‌ها و نیروهای خود را به جنوب منتقل کنند. وی بر تمرکز همه دستگاه‌های فعال در مکران و سواحل جنوبی بر روی چشم‌انداز توسعه این مناطق تاکید و اظهار کرد: لازم است اسناد توسعه این مناطق را با دقت بررسی و بر اساس آنها طرح‌های توسعه را اجرایی کنیم؛ بدون سند چشم‌انداز و ایجاد یک نهاد برای هدایت کلی توسعه سواحل جنوبی نمی‌توان به خوبی فرآیند توسعه در این مناطق را راهبری کرد. در این جلسه گزارش نیروی دریایی برای توسعه دریامحور ارائه شد که در آن فرمانده نیروی دریایی پیشنهاد ارائه مجوز بانکرینگ سوخت (سوخت‌رسانی به کشتی‌ها) را مطرح کرد. رئیس جمهور با اشاره به این پیشنهاد، دستور بررسی و صدور مجوز به نیروی دریایی ارتش در این زمینه را صادر کرد و افزود: یکی از راه‌های توسعه اقتصادی در بنادر جنوبی، صدور مجوز صنایع مینی‌فاینر (پالایشگاه‌های کوچک مقیاس) است که دستور تسهیل برای تاسیس این صنایع صادر شده است؛ مینی‌فاینرها می‌توانند جایگزین مناسبی برای مقابله با پدیده قاچاق سوخت، تحریم‌ها و نیز کمک به اقتصاد محلی باشند، لذا لازم است در این زمینه نقشه عملیاتی تهیه و ارائه شود. در این جلسه همچنین پیشنهادهایی مبنی بر توسعه گردشگری دریایی از جمله ایجاد تور گردشگری به جنوب نیز مطرح شد که رئیس جمهور دستور داد، پیشنهادها در این زمینه به صورت دقیق بررسی و در جلسه بعد ارائه شود تا تصمیم‌گیری مناسب صورت گیرد. در این جلسه، علاوه بر رئیس دفتر رئیس جمهور، رئیس سازمان برنامه و بودجه، وزرای امور اقتصادی و دارایی، صنعت، معدن و تجارت، نفت، نیرو و تعاون و کار و رفاه اجتماعی و فرماندهان نیروهای دریایی ارتش و سپاه نیز حاضر بودند و به ارائه نقطه نظرات خود پرداختند. انتهای پیام/
3240828,پژاک «پخشان عزیزی» را با چه هدفی وارد ایران کرد؟,۳۰ دی ۱۴۰۳ - ۱۳:۴۴,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش خبرنگار سیاسیخبرگزاری تسنیم، زیلان وژین از سرکردگان گروهک تروریستی پژاک، به حضور پخشان عزیزی در صفوف نظامی پژاک اعتراف کرد و گفت: ضرورت حضور در عرصه میدانی و هدایت و ساماندهی نیروهای داخل کشور، سبب شد پخشان عزیزی وارد ایران شود.  . زیلان وژین در بخشی از گفتگوی خود با اشاره به اینکه اسلحه همواره بخشی از راهبرد پژاک است، می گوید در کنار فعالیت نظامی، ساماندهی در داخل را نیز دنبال می کنیم. موضوع سواستفاده پژاک از زنان در قالب تیم‌های نظامی یکی از برنامه عای فعالیت‌های گروهک تروریستی پژاک بوده و این در حالیست که این گروهک، در طول سال‌ها تلاش کرده است تا تصویر مثبتی از خود، به ویژه در مورد حقوق زنان، در سطح بین‌المللی به نمایش بگذارد. استفاده از زنان در قالب تیم‌های نظامی و مشارکت آن‌ها در عملیات‌های مسلحانه در این گروه، بیش از آنکه به‌عنوان نمایشی از برابری جنسیتی یا حقوق زنان تلقی شود، ابزاری برای پیشبرد اهداف تروریستی و سرکوب‌گرانه است. به گزارش تسنیم، پژاک به‌عنوان یک گروه تروریستی، تلاش کرده تا در راستای تبلیغات سیاسی و ایدئولوژیک، خود را به‌عنوان مدافع حقوق زنان معرفی کند. این گروه در تبلیغات خود، اعلام کرده که زنان در صفوف پژاک نقش مهمی در مبارزه مسلحانه دارند و حقوق آنان در این تشکیلات به‌طور خاص رعایت می‌شود. این استراتژی به‌ویژه برای جلب حمایت زنان از جوامع مختلف و جذب نیروهای جدید به گروه‌های مسلح مورد استفاده قرار می‌گیرد. با این حال، واقعیت این است که این گروه نه تنها هیچگونه توجهی به حقوق و آزادی‌های زنان ندارد، بلکه آن‌ها را به‌عنوان ابزارهای جنگی و نظامی برای پیشبرد اهداف خشونت‌آمیز و تروریستی خود به کار می‌گیرد. زنان در صفوف پژاک تحت فشار شدید قرار دارند تا در عملیات‌های نظامی و تروریستی مشارکت کنند و در بسیاری از مواقع، این مشارکت‌ها نه به‌عنوان یک انتخاب آزادانه، بلکه به‌عنوان یک تکلیف ایدئولوژیک تحمیل شده است. زنان در صفوف پژاک، پس از آموزش‌های نظامی، در عملیات‌هایی همچون کمین‌ها، خرابکاری در زیرساخت‌ها و حملات علیه نیروهای نظامی مشارکت داده می‌شوند و همین یکی از دستورکارهای پژاک برای پخشان عزیزی بوده است. در روزهای اخیر این گروهک در فضای رسانه تلاش دارد، از این نیروی خود چهره ای با عنوان مددکار اجتماعی بسازد اما تصاویر منتشر شده از عزیزی و مهر تایید سرکرده سابق پروهک وابستگی نظامی وی را تایید می‌کند. بنا بر این گزارش، بازی رسانه‌ای ضدانقلاب با کلیدواژه «پخشان عزیزی» به منظور تحریک جوانان و فعالان مناطق کردنشین صورت گرفته و آگاهی عمومی از جنایت‌های پژاک، از جمله نحوه جذب نیروهای آسیب‌پذیر، سواستفاده از زنان در عملیات‌های نظامی و تأثیرات مخرب فعالیت‌های این گروه بر امنیت و توسعه مناطق مرزی می‌تواند نقشی موثر در تقبل با این تحریف بزرگ داشته و به تقویت آگاهی جوانان در برابر جذب به چنین گروه‌هایی کمک کند. انتهای پیام/
3240758,سردار سلامی: نقطه‌زنی موشک‌ها را با هوش مصنوعی افزایش دادیم,۳۰ دی ۱۴۰۳ - ۱۲:۰۹,https://newsmedia.tasnimnews.com/Tasnim/Uploaded/Image/1402/12/21/1402122110423685929594224.jpg,"به گزارش خبرنگار دفاعیخبرگزاری تسنیم،‌ سردار سرلشکر حسین سلامی فرمانده‌کل سپاه پاسداران انقلاب اسلامی در مراسم تقدیر از فعالان کادر درمان مجروحان لبنانی در حادثه انفجار پیجرها طی سخنانی اظهار داشت: جامعه پزشکی ما در این 50 سال گذشته فرازهای درخشانی را از شرافت، کرامت، ایثار و تعهد از خود نشان داده است.  وی افزود: جنس طبابت احیاء و اعاده زندگی است به همین دلیل خداوند می‌فرماید کسی که یک انسان را احیا کند گویا همه بشریت را احیا کرده است، همان‌گونه که سلب جان یک انسان مانند کشتن تمام بشریت است درمان یک انسان هم مانند زندگی بخشیدن تمام انسانها است. سردار سلامی ادامه داد: به همین دلیل طبابت و درمان هیچ مرزی نمی‌شناسد و انسان به‌دلیل انسان بودن شایسته احیاست. پزشکان و کادر درمان ما در دوران کرونا در قلب خطر ایستادند. این‌که ایران توانست در این آزمون بزرگ که همه نظام‌های درمانی عالم با فلسفه‌های مختلف در معرض قضاوت قرار می‌گرفتند خود را به‌عنوان یک نظام درمانی پیشرفته نشان دهد نشان افتخار بزرگی برای ملت عزیز ایران بود و ما به کادر درمان خود افتخار می‌کنیم. فرمانده‌کل سپاه اظهار داشت: ما از جنگ آموخته‌ایم شکست و پیروزی مربوط به قلبها و ذهن‌ها هستند و هیچ ملتی خارج از مساحت ذهن و قلب شکست نمی‌خورد و پیروز نمی‌شود و پیروزی نیازمند باور قلبی به آن است، سامانه‌های دفاعی وقتی مطمئن عمل می‌کنند که اطمینان به پیروزی باشد. وی گفت: دنیا هم به این واقعیت پی برده‌اند که برای اینکه جامعه‌ای را شکست دهند باید آن را با فروپاشی روحی و روانی مواجه کنند و ناامیدی را در آن جامعه جایگزین کنند، پزشکان هم ابتدا از فروپاشی ذهنی بیمار جلوگیری می‌کنند. سردار سلامی عنوان کرد: صهیونیست‌ها با این ترور( انفجار پیجرها) که شبیه به استفاده از سلاح‌های کشتار جمعی بود به‌دنبال فروپاشی روانی بودند تا جامعه لبنان را از هم گسیخته کنند و این جامعه را از اراده برای ایستادن منصرف کنند. آنها می‌خواستند با این عمل فرماندهی عملیاتی حزب‌الله را از میدان خارج و یک شکست همه‌جانبه را تحمیل کنند. فرمانده‌کل سپاه تصریح کرد: در این شرایط اقدام شما، ما را وادار می‌کند خاضعانه دست همه شما را ببوسیم و به جامعه شرافتمند پزشکی ایران افتخار کنیم. ما کار شبانه‌روزی همه کادر درمان را می‌دیدیم و شما از فروپاشی یک نظام در اثناء یک مقاومت جلوگیری کردید. وی ادامه داد: در غزه هم خادمان عرصه درمان بارها بمباران می‌شدند اما می‌ایستادند و آن پزشک قابل ستایش که خلقتش اعجاز خداست ـ رئیس بیمارستان شفا ـ بر بالین نوجوانش نماز میت خواند و بلافاصله به اتاق عمل رفت، این‌که فلسطین می‌ماند مربوط به ایستادگی کادر درمان آن است. سردار سلامی عنوان کرد: کنار شما عزیزان تیم‌های پروازی و امنیت و نقاهتگاه‌ها و آستان قدس رضوی(ع) و عزیزان بخش‌های فرهنگی هم خیلی تلاش کردند. امیدواریم اگر این‌بار به‌خلاف همیشه رژیم صهیونیستی به عهد خود عمل کند، آتش به مظلومان غزه قطع شود و یک پیروزی تاریخی و سرنوشت‌ساز و یک عبرت بزرگ شکل بگیرد و تاریخ بفهمد که حق بر باطل پیروز است. فرمانده‌کل سپاه خاطرنشان کرد: سال 97 قرار بود مقر تروریست‌های تکفیری در سوریه را با موشک هدف قرار دهیم رهبر انقلاب اولین شرطی که گذاشتند که این بود که نباید به هیچ غیرنظامی آسیب برسد واگر موشک‌ها دقیق نیست عمل نشود. ما این عملیات را انجام دادیم توفیق داشتم با سردار سلیمانی و سردار حاجی‌زاده نماز ظهر ماه رمضان خدمت رهبر انقلاب بودیم، بعد از نماز آمدیم که گزارشی سرپایی خدمت ایشان بدهیم اولین سؤالی که فرمودند این بود؛ ""به غیرنظامی که آسیب نرسید؟""، گفتیم؛ ""نه.""، و ایشان گفتند؛ ""حالا گزارشتان را بدهید!"". وی در پایان ادامه داد: در عملیات‌های دیگری که انجام می‌دادیم و فاصله بین نقاط اصابت با افرادی که شایسته آسیب دیدن نبودند کم بود، ایشان آن‌قدر به ما تأکید کردند که به غیرنظامی آسیب نرسد که ما با هوش مصنوعی توانستیم به فناوری‌ای برسیم که وقتی هدف را می‌زنیم هیچ انسان بی‌گناهی آسیب نبیند. انتهای پیام/+"
3240720,تاکید بر مستندسازی و ثبت تاریخ شفاهی مجاهدان در غربت,۳۰ دی ۱۴۰۳ - ۱۱:۵۴,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه سیاسیخبرگزاری تسنیم، هیئت رئیسه اجلاسیه مجاهدان در غربت در دیدار با سردار مسجدی، معاون هماهنگ‌کننده نیروی قدس سپاه، ضمن ارائه گزارش عملکرد نهمین دوره این اجلاسیه، به بررسی راهکارهای توسعه، ارتقا و تقویت برنامه‌های آتی این مجموعه در ترویج وتکریم فرهنگ ایثار، جهاد و مقاومت پرداختند. این نشست با هدف تبادل نظر درباره دستاوردهای گذشته و برنامه‌ریزی برای بهبود رویکردهای آینده برگزار شد.  در ابتدای این جلسه، نایب رئیس اجلاسیه با اشاره به برنامه‌‌های اجرایی نهمین دوره اجلاسیه را تشریح و توضیح داد که این دوره در کشورهای سوریه و هند و همچنین شهرهای دامغان و مشهد و با حضور گسترده چهره‌های شاخص و برجسته سیاسی فرهنگی و نظامی  برگزار شده است. حجت الاسلام والمسلمین صالحی با اشاره به اهداف این دوره، از جمله ترویج فرهنگ ایثار و مقاومت، بیان داشت که برگزاری این برنامه‌ها می‌تواند نقش بسزایی در شناساندن چهره‌های کمتر شناخته‌ شده جهاد و مقاومت در سطح منطقه و جهان اسلام ایفا کند. نایب رئیس اجلاسیه همچنین به تشریح بخش‌های مختلف نهمین دوره پرداخت و توضیح داد که این دوره شامل نشست‌های تخصصی و جلسات هم‌اندیشی با حضور صاحب‌نظران، پژوهشگران و فعالان حوزه مقاومت بوده است. در ادامه، وی گزارشی از میزان مشارکت، تعداد سخنرانان و کشورهای حاضر ارائه کرد و بر اهمیت استمرار این گونه رویدادها تأکید کرد. نایب رئیس اجلاسیه با بیان اینکه این اجلاسیه بستری مناسب برای معرفی الگوهای ایثار و مقاومت است، اظهار امیدواری کرد که دوره‌های آینده با افق بزرگتر و با مشارکت گسترده‌تر نهادهای فرهنگی و انقلابی برگزار شود. در بخش دیگر این نشست، سردار طهرانی مقدم نیز به تاریخچه تأسیس و شکل‌گیری این رویداد مهم پرداخت و خاطرنشان کرد که این اجلاسیه با هدف معرفی و تجلیل از مجاهدان و رزمندگان مبارز خارج از مرزهای کشور، به‌ویژه افرادی که در گمنامی و غربت به دفاع از آرمان‌های انقلاب اسلامی پرداخته‌اند، تأسیس شده است. وی با مرور اجمالی بر دوره‌های پیشین، توضیح داد که اجلاسیه مجاهدان در غربت تاکنون توانسته است چهره‌های ارزشمندی را به جامعه معرفی کرده و از زحمات و مجاهدت‌های آن‌ها تجلیل نماید. سردار مسجدی نیز در این نشست، ضمن قدردانی از زحمات برگزارکنندگان اجلاسیه مجاهدان در غربت، بر اهمیت ویژه این اجلاسیه در فضای فرهنگی و اجتماعی کشور تأکید کرد. وی با بیان اینکه مجاهدان در غربت، نمونه‌های والای ایثار و فداکاری در راه آرمان‌های انقلاب اسلامی هستند، برگزاری این رویداد را گامی مهم در راستای زنده نگه‌داشتن یاد و خاطره این عزیزان دانست. معاون هماهنگ‌کننده نیروی سپاه قدس، همچنین با اشاره به اینکه رویکرد اجلاسیه مجاهدان در غربت با اهداف و ارزش‌های سپاه پاسداران انقلاب اسلامی همسو است، خاطرنشان کرد که این نوع برنامه‌ها می‌توانند به‌عنوان الگویی الهام‌بخش برای جوانان و نسل‌های آینده مطرح شوند. وی در بخش دیگری از سخنان خود بر اهمیت مستندسازی و ثبت تاریخ شفاهی مجاهدان در غربت تأکید کرد و اظهار داشت که حفظ و نشر خاطرات این قهرمانان، یک وظیفه مهم فرهنگی است. سردار مسجدی به ضرورت بهره‌گیری از ظرفیت‌های رسانه‌ای در سطح ملی و بین‌المللی برای معرفی چهره‌های مقاومت اشاره کرد و بیان داشت که رسانه‌ها باید با استفاده از ابزارهای نوین، پیام مقاومت و ایثار را به مخاطبان جهانی منتقل کنند. وی افزود که استفاده از زبان هنر، به‌ویژه فیلم، مستند و آثار ادبی می‌تواند نقش مهمی در ترویج فرهنگ ایثار داشته باشد و خواستار توجه ویژه به این موضوع شد. در پایان این دیدار، سردار مسجدی با بیان اینکه فرهنگ مقاومت نیازمند استمرار و تقویت است، اظهار امیدواری کرد که با تداوم برگزاری این اجلاسیه و حمایت گسترده‌تر از آن، شاهد گسترش روزافزون پیام ایثار، جهاد و مقاومت در سطح منطقه و جهان باشیم. در پایان این دیدار نماد اجلاسیه و تندیس مقاومت به پاس قدرشناسی از مجاهدان سپاه همیشه سرافراز قدس به سردار مسجدی معاون محترم این مجموعه تقدیم شد. انتهای پیام/
3240722,سردار قاآنی: آتش‌بس غزه بزرگترین شکست اسرائیل است,۳۰ دی ۱۴۰۳ - ۱۱:۳۳,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش خبرنگار دفاعیخبرگزاری تسنیم، سردار اسماعیل قاآنی فرمانده نیروی قدس سپاه پاسداران انقلاب اسلامی در مراسم تقدیر از فعالان کادر درمان مجروحان لبنانی در حادثه انفجار پیجرها طی سخنانی اظهار داشت: این کار بزرگی که شما انجام دادید از جنبه‌های مختلف قابل پرداختن است و شما در حوزه تخصصی خودتان حرفهای بسیاری در این زمینه دارید.  وی افزود: محبت و انسانیت در وجود شما کادر درمان موج می‌زند، به‌صورتی که اگر دشمن هم به شما مراجعه کند با انسانیت و محبت با او برخورد می‌کنید. سردار قاآنی تصریح کرد: شما به‌یک‌باره با کار بسیار بزرگی مواجه شدید که قبلاً برای آن آماده نبودید. اما نگاه ارزشی ما به این کار بسیار ارزشمند است. برخی عزیزان ما شبانه‌روز فعالیت کردند و این ناشی از «مقاومتی عمل‌کردن» شما در اتاق عمل بود که در تک‌تک کادر درمان ما موج می‌زند. وی ابراز کرد: این اقدام شما در واقع یک رزمایش حقیقی بود و شما اثبات کردید که قابلیت دارید اگر بحرانی برای کشور و یا مسلمانان در جاهای مختلف ایجاد شود مرد این میدان هستید. فرمانده نیروی قدس سپاه گفت: معنویت و اخلاق و همدلی که در عمل شما وجود داشت در هیچ کجای دنیا وجود ندارد و همه دنیا حسرت چنین فضایی را می‌خورند. جمهوری اسلامی مستحکم از مقاومت پشتیبانی می‌کند و امروز و این مراسم در تاریخ ثبت خواهد شد. سردار قاآنی با اشاره به آتش‌بس غزه ادامه داد: امروز ساعت 13 از بزرگترین شکست رژیم صهیونیستی رونمایی می‌شود. جلادان خونخوار کودک‌کش بی‌شرافت رژیم صهیونیستی بعد از 15 ماه جنایت بی‌حدوحصر که بر مردم فلسطین و لبنان اعمال کردند امروز در اوج ذلت مجبور شدند آتش‌بس را بپذیرند. فرمانده نیروی قدس سپاه تأکید کرد:‌ این آتش‌بس به رژیم تحمیل شد و این مذاکراتی که در چند ماه اخیر انجام شد نتایج همان مذاکرات قبلی است که اسرائیل قبلا‌ً آن را نپذیرفته بود و همه بندهایی که برادران فلسطینی در خواست کرده بودند در آتش‌بس جدید هم اعمال شده است. انتهای پیام/+
3240626,سرلشکر باقری به پاکستان سفر می‌کند,۳۰ دی ۱۴۰۳ - ۱۰:۰۳,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم، سردار سرلشکر محمد باقری رئیس ستادکل نیروهای مسلح در رأس یک هیئت بلندپایه نظامی به اسلام‌آباد سفر می‌کند.  دیدار با مقامات بلندپایه سیاسی و دفاعی و مذاکره و بررسی پیرامون تحولات منطقه، تعمیق روابط دوجانبۀ دفاعی و گسترش همکاری‌های نظامی از مهمترین اهداف سرلشکر باقری در سفر به پاکستان عنوان شده است. انتهای پیام/+
3240610,خدمات درمانی ایران به مجروحان لبنانی یک کار بزرگ تاریخی بود,۳۰ دی ۱۴۰۳ - ۰۹:۵۸,https://newsmedia.tasnimnews.com/Tasnim/Uploaded/Image/1403/10/30/140310300946173631932104.jpg,به گزارش خبرنگار دفاعیخبرگزاری تسنیم، عبدالله صفی‌الدین نماینده حزب الله لبنان در تهران در مراسم تقدیر از فعلان کادر درمان مجروحان لبنانی در حادثه انفجار پیجرها عنوان کرد: در همان لحظه ورود مجروحان لبنانی به تهران شاهد هماهنگی بسیار خوبی در تهران بودیم و در همان اول مجروحان با خانواده‌هایشان بین بیمارستان‌ها توزیع شدند.  وی افزود: همان اول در برخی بیمارستانها مانند بیمارستان‌ بقیه‌الله ده‌ها عمل جراحی را انجام دادند و این هماهنگی و توانمندی افتخاری برای نظام سلامت جمهوری اسلامی ایران است. ما حقیقتا دیدیم علی رغم محاصره اقتصادی و تحریم‌ها یک نظام سلامت بسیار پیشرفته در ایران حاکم است که در توان خیلی از کشورها نیست. صفی الدین ادامه داد: این توانمندی‌ به دلیل وجود روحیه انقلاب  و جهادی در جمهوری اسلامی ایران است و این سطح از همدلی و هماهنگی در دنیا بی نظیر است. نماینده حزب الله در تهران عنوان کرد: در جریان جنگ داخلی در لبنان من شاهد بودیم که نماینده فرانسه تنها توانست 11 مجروح لبنانی را با خود به فرانسه ببرد اما در این حادثه حدود 500 مجروح لبنانی در طول یک هفته به ایران آمدند که اقدام درمانی خاصی در لبنان برای آنها نشده بود و مورد مداوا قرار گرفتند. وی تصریح کرد: این حادثه عجیب و بزرگ بود اما تمام زحماتی که برای درمان مجروحان انجام شد باید در تاریخ ثبت شود تا مردم ایران و جهان بدانند قدرتی در این کشور هست که توان مقاومت بسیار زیادی دارد و دشمنان فکر نکنند با فشار به ایران می‌توانند کاری انجام دهند. این اقدامات باید به عنوان یک کار بزرگ تاریخی مستند سازی شود و حق همه کادر درمان است تا دنیا از توانمندی این عزیزان مطلع شود. انتهای پیام/ 
3240607,وزیر دفاع شهادت حجج اسلام رازینی و مقیسه را تسلیت گفت,۳۰ دی ۱۴۰۳ - ۰۹:۴۲,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم، امیر خلبان عزیز نصیرزداه وزیر دفاع و پشتیبانی نیروهای مسلح در پیامی شهادت حجج اسلام رازینی و مقیسه را تبریک و تسلیت گفت.  این پیام به شرح زیر است: بسم الله الرحمن الرحیمشهادت پرافتخار حجج‌الاسلام شهید علی رازینی و شهید محمد مقیسه، دو قاضی شجاع و انقلابی، را به خانواده‌های مکرم این شهیدان، و جامعه قضایی کشور تبریک و فقدان آنان را تسلیت عرض می‌کنم. از درگاه خداوند متعال برای این شهیدان گرانقدر علو درجات و برای بازماندگان محترم صبر جمیل و اجر جزیل مسئلت دارم. وزیر دفاع و‌پشتیبانی نیروهای مسلحسرتیپ خلبان عزیز نصیر زاده حجت‌الاسلام سیدضیاءالدین آقاجان پور رئیس سازمان عقیدتی سیاسی وزارت دفاع و پشتیبانی نیروهای مسلح نیز در پیامی شهادت حجج السلام رازینی و مقیسه را تبریک و تسلیت گفت. متن این پیام به شرح زیر است: بسم‌الله‌الرّحمن‌الرّحیم‌انا لله و انا الیه راجعون شهادت مظلومانه و پر افتخار دو تن از قضات انقلابی و برجسته ی قوه قضائیه جمهوری اسلامی ایران، شهیدان والامقام حجج اسلام حاج شیخ علی رازینی و حاج شیخ محمد مقیسه را به محضر ولی امر مسلمین امام خامنه ای عزیز، ملت شریف ایران، رئیس محترم دستگاه قضا و مجموعه ی همکاران قضایی و خانواده های معظم این شهدای والامقام تبریک و تسلیت می گویم. تبریک و تسلیت در شهادت عزیزانی که زندگی خود را وقف دفاع از اسلام و قرآن و حمایت از مظلومان و محرومان نمودند و با قاطعیت با مفسدان و جنایتکاران و مخلان امنیت کشور مقابله کردند. دشمنان ملت ایران بدانند ما در راه هدف  از مرگ و شهادت نمی ترسیم و تهدید و ارعاب کوچکترین خللی را در عزم و اراده ی ما در مسیر حق و حقانیت بوجود نمی آورد. که اَلْقَتْلُ لَنا عادَةٌ وَ كَرامَتُنَا الشَّهادَةُ سلام و درود خداوند بر شهدای عزیز که تا آخرین نفس صادقانه بر سر عهد و پیمان خود باقی ماندند و با افتخار به دیدار معبود شتافته اند/ روحشان شاد و یادش گرامی باد. انتهای پیام/
3240586,هزاران عمل جراحی مجروحان لبنانی پیجرها توسط کادر سپاه,۳۰ دی ۱۴۰۳ - ۰۹:۳۵,https://newsmedia.tasnimnews.com/Tasnim/Uploaded/Image/1403/10/30/1403103009284956531931894.jpg,به گزارش خبرنگار دفاعیخبرگزاری تسنیم، سردار سعید بینات معاون دفاع زیستی سپاه پاسداران انقلاب اسلامی در مراسم تقدیر از فعلان کادر درمان مجروحان لبنانی در حادثه انفجار پیجرها عنوان کرد: شدت آسیب‌های وارده به عزیزان مجروح به گونه‌ای بود که نیازمند کار مشترک در گروه‌های مختلف پزشکی بود.  وی افزود: در این جنایت بانوان و کودکان نیز آسیب دیده‌ بودند و به همین دلیل بخش‌های تخصصی این حوزه نیز برای خدمت رسانی به عزیزان مجروح نقش ایفا کردند. سردار بینات ادامه داد: برگزاری این همایش برای تقدیر از کسانی است که با التزام کامل به اصول حرفه‌ای پزشکی و پرستاری صحنه‌های ماندگاری از تشخیص و درمان را رقم زدند. معاون دفاع زیستی سپاه ادامه داد: در کنار تمام تلاش‌هایی که کارد درمان انجام داده است، باید به این نکته توجه کرد که تمام آزاداندیشان و تمام کسانیکه که در قبال هر رویداد کوچک بین المللی اعلام مواضع را بر خود فرض می‌دانند از کنار این حادثه با سکوت سنگین عبور کردند و بر آنان فرض است که مظلومیت این عزیزان را فریاد بزنند. وی با اشاره به نقش نقاهتگاه‌ها در روند درمان مجروحان لبنانی عنوان کرد: همه نقاهتگاه‌ها به نوعی عمل کردند که روند درمان مجروحان را به درستی به سرانجام رساندند و مکمل چند هزار عمل جراحی که روی این مجروحان انجام شد بودند؛ حدود 20 هزار ویزیت و پانسمان بخشی از کاری بوده است که در نقاهتگاه‌ها انجام شده است. لذا از این فرصت استفاده می‌کنم و از همه پزشکان و پیرا پزشکانی که گمنامانه در این حوزه فعالیت کردند تشکر می‌کنم. انتهای پیام/  
3240410,رونمایی سرلشکر سلامی از پایگاه زیرزمینی نیروی دریایی + فیلم,۲۹ دی ۱۴۰۳ - ۱۸:۵۶,https://newsmedia.tasnimnews.com/Tasnim/Uploaded/Image/1403/10/29/1403102919523459131927204.jpg,به گزارش گروه دفاعیخبرگزاری تسنیم، یکی از مجموعه شهرهای شناوری نیروی دریایی سپاه پاسداران انقلاب اسلامی با حضور سرلشکر حسین سلامی فرمانده کل سپاه رونمایی شد.  .  در این مراسم فرمانده کل سپاه پاسداران انقلاب اسلامی طی سخنانی گفت: مجموعه ای که امروز به اتفاق فرمانده محترم نیروی دریایی سپاه از آن بازدید کردیم یکی از پر شمار مجموعه های نگهداری سامانه های شناورهای تهاجمی و موشک انداز و مین ریز نیروی دریایی سپاه است. سرلشکر سلامی افزود: هر چند این مجموعه ای که امروز ملت عزیز ایران آن را مشاهده می کنند، خود یک مجموعه معظم و با عظمتی است ولی در قیاس با تمامیت قدرت دفاعی نیروی دریایی سپاه، کسر کوچکی از آن است. وی با اشاره به آمادگی روز افزون توان رزم و توان دفاعی نیروی دریایی سپاه پاسداران انقلاب اسلامی اضافه کرد: توان رزم این شناور ها و سامانه های موشکی مستقر بر روی آن ها علاوه بر شناور های رزمی متعددی است که امروز در پهنه خلیج فارس، در سراسر گستره این آب های نیلگون، در حال گشت زنی برای سیادت و دفاع از مرزهای آبی میهن اسلامی ما هستند و مضاف بر شناورها و موشک انداز ها و سایر قابلیت هایی هستند که در جزایر و سواحل خلیج فارس و تنگه هرمز مستقر و آماده اجرای ماموریت می باشند. سردار سلامی خاطر نشان کرد: به فضل الهی طی سال های دور و نزدیک در نیروی دریایی سپاه پیشرفت های قابل ملاحظه ای هم در کمیت و هم در کیفیت سامانه های تهاجمی این نیرو حاصل شده است. وی در ادامه سخنان خود تصریح کرد: سرعت شناور های رزمی در کنار افزایش برد و عمق دریانوردی آنها و قابلیت آن ها برای عبور از امواج، با ارتفاعات بالا و دریاهای متلاطم و قابلیت دریانوردی دور در اقیانوس ها برای دفاع پیشتاز و مقدم از منافع حیاتی جمهوری اسلامی ایران محصول تلاش های گسترده مهندسان و کاربران عملیاتی این سامانه ها هم در وزارت دفاع و پشتیبانی نیروهای مسلح و هم در سازمان جهاد و خودکفایی نیروی دریایی سپاه و در کارخانجات شناور سازی نیروی دریایی می باشد. سرلشکر حسین سلامی ادامه داد: به فضل الهی هم برد دریانوردی هم سرعت دریانوردی شناورها و هم برد موشک های مستقر بر این شناورها و هم دقت آنها و هم قدرت تخریب آنها همگی با هم یک جهش و یک پیشرفت و ارتقاء قابل توجهی را یافته است، به شکلی که امروز نیروی دریایی سپاه قادر است علاوه بر جنگ نزدیک، از راه دور و جنگ دور از راه دور و جنگ نزدیک از نزدیک لایه های دفاعی متعددی را با حالت و راهبردی تهاجمی دنبال کند. فرمانده کل سپاه پاسداران انقلاب اسلامی با تاکید بر این مساله که هر روز بر تعداد تجهیزات و سامانه های پیشرفته نیروی دریایی افزوده می شود گفت: ما به ملت عزیز و بزرگ ایران اطمینان می دهیم که جوانان برومند و رشید این ملت قادرند در دریاها در مقابل دشمنان کوچک و بزرگ با هر استعدادی هماوردی شرافتمندانه و پیروزمندانه ای را انجام بدهند. سردار حسین سلامی اظهار داشت: این واقعیتی که من در بازدید از سامانه های موشکی هوافضا عرض کردم که امروز تونل های نگهداری شناورها و موشک های ما هرچند پرتعداد و طول های بسیار وسیع هستند اما همچنان ما با کمبود فضا برای جای دادن و متراکم سازی این توانایی در این سازه های نگهداری مواجه هستیم. وی گفت: ما مصمم هستیم با اراده قاطع و مستحکم، با همت بلند، گام های ثابت و قلب های مطمئن رزمندگانمان، هر زمان که اراده کنیم به اذن رهبر معظم انقلاب اسلامی و برای دفاع از شکوه این ملت، حادثه ها و حماسه های بزرگ و تاریخ سازی را در عرصه های مختلف دفاعی کشور رقم بزنیم. انتهای پیام/
3239960,ستادکل اظهارات اخیر پیرامون سقوط بالگرد شهید رئیسی را رد کرد,۲۹ دی ۱۴۰۳ - ۱۰:۲۷,https://newsmedia.tasnimnews.com/Tasnim/Uploaded/Image/1403/10/08/1403100808533424931768314.jpg,به گزارش گروه دفاعیخبرگزاری تسنیم، مرکز ارتباطات ستادکل نیروهای مسلح در بیانیه‌ای هرگونه شبهه‌افکنی درباره چگونگی و علت شهادت آیت الله سیدابراهیم رئیسی وهمراهان ایشان را مردود دانسته اظهارنظرهای غیرمسئولانه را ناشی از ناآگاهی یا با اهداف و اغراض خاص توصیف کرد.  در این بیانیه آمده است: مدتی است در فضای مجازی و برخی محافل و تریبون‌های مختلف، افراد و اشخاصی پیرامون چگونگی و علت شهادت آیت الله سید ابراهیم رئیسی، ادعاهایی مطرح می‌کنند که با حقیقت فاصله دارد و به‌نظر می‌رسد ناشی از ناآگاهی و بی‌اطلاعی یا با اغراض خاص عنوان می‌شود،این در حالی است که به‌استناد 3 گزارش رسمی ستادکل نیروهای مسلح ـ به‌عنوان مرجع رسمی و قانونی رسیدگی به این سانحه ـ که حاصل صدها نفر ساعت کار کارشناسی دقیق و تحقیقات فنی و میدانی در سطح ملی و محلی بوده، علت بروز سانحه برای بالگرد حامل آیت الله رئیسی و همراهان ایشان که به شهادت آنها منجر شد، صرفاً «شرایط پیچیده جوی و جغرافیایی منطقه» بوده که در گزارش نهایی این ستاد تصریح شده است و هیچ یک از گمانه‌زنی‌ها از جمله؛ نقص فنی، خرابکاری، ترور، انفجار، جنگ الکترونیک و مانند اینها به اثبات نرسید،بنابراین از اصحاب رسانه، اشخاص حقیقی و حقوقی و نمایندگان محترم مجلس شورای اسلامی درخواست می‌شود ضمن خودداری ازاظهارنظرهای غیرکارشناسی، احساسی وغیرمسئولانه که نتیجه‌ای جز تشویش اذهان عمومی و بسترسازی برای سوءاستفاده دشمنان ندارد، از هرگونه شبهه‌افکنی در این خصوص جداً خودداری نمایند. انتظار می‌رود دستگاه محترم قضایی، به‌عنوان مدعی العموم برای پیشگیری از ایجاد هرگونه شائبه در اذهان و افکار عمومی با برهم‌زنندگان امنیت روانی جامعه برخورد حقوقی و قانونی به‌عمل آورد. انتهای پیام/+
3239476,وزیر دفاع: باید علیه رژیم صهیونیستی تولید محتوا کنیم,۲۸ دی ۱۴۰۳ - ۱۱:۴۰,https://newsmedia.tasnimnews.com/Tasnim/Uploaded/Image/1403/10/28/1403102811402150031912624.jpg,به گزارش گروه دفاعیخبرگزاری تسنیم، امیر نصیرزاده وزیر دفاع و پشتیبانی نیروهای مسلح، در جمع معتکفین جوان شهرک شهید چمران تهران با ابراز خرسندی از حضور پر شور و انگیزه جوانان در این مراسم معنوی، خطاب به آنها گفت: باید بدانید که از صدها و بلکه هزاران بمب اتم و موشک، مهم‌تر هستید، چون این انسان‌ها هستند که موفقیت‌ها را رقم می‌زنند. شما آینده این کشور را رقم می‌زنید. امید امام زمان (عج) و امید مقام معظم رهبری به شماست. قدر خودتان را بدانید. حضور شما در اعتکاف اصلاً یک معجزه است. وی افزود: من امروز به‌عنوان یک ایرانی، به‌عنوان یک هم‌وطن، نه به‌عنوان یک مسئول، یکی از بهترین روزهایم بود. وقتی به مسجد آمدم و این چهره‌های نوجوانان و جوانان را دیدم، به ایرانی بودنم و به اینکه چنین جوانانی داریم، افتخار کردم. وزیر دفاع در ادامه به تفاوت انسان و حیوان اشاره کرد و گفت: یکی از فرق‌های اساسی بین بهترین مخلوق خداوند که انسان است و حیوان، این است که انسان‌ها معمولاً بالقوه هستند. یعنی در وجود انسان، استعدادهایی است که می‌تواند در طول زندگی رشد کند و تربیت شود. اما حیوان، بالفعل است. یعنی حیوان وقتی به دنیا می‌آید، غریزی عمل می‌کند و همان کارهایی را انجام می‌دهد که از ابتدا در غریزه‌اش گذاشته شده است، مثل جستجوی غذا. وی تأکید کرد: انسان به‌گونه‌ای خلق شده که می‌تواند نامحدود در مسیر تعالی رشد و حرکت کند. انسانی که در مسیر دین و مکتب اسلام و ائمه اطهار (علیهم‌السلام) قرار بگیرد، می‌تواند به اوج کمال برسد. اما اگر از این مسیر خارج شود، می‌تواند به صورت نامحدود در مسیر گناهان، تجملات دنیوی، مادی‌گرایی و انحرافات غرق شود. وزیر دفاع با بیان مثالی از حوزه هوانوردی، تصریح کرد: در خلبانی اگر مسیرتان را باد یا طوفان منحرف کرد، یا سیستم الکترونیکی و دستگاهی با اشکال مواجه شد، باید از طریق چک کردن سیستم هواپیما و رفع اشکال، خودتان را در مسیر قرار دهید. زندگی انسان هم دقیقاً همین‌طور است. دنیا پر از وسوسه‌ها و انحرافات است، به‌ویژه در دنیای امروز که شیطان بزرگ و شیاطین کوچک‌تر مدام تلاش می‌کنند انسان را از مسیر دور کنند. امیر نصیرزاده ادامه داد: یکی از ابزارهای شیطان همین فضای مجازی و شبکه‌های اجتماعی و موبایل است. این ابزارها گاهی مثل باد و طوفان و خرابی دستگاه، ما را از مسیر خارج می‌کنند تا به تعالی نرسیم. اما خداوند فرصت‌هایی را سر راه ما قرار داده است تا به مسیر بازگردیم؛ مثل ماه رجب، اعتکاف، شعبان، ماه رمضان و محرم. این زمان‌ها مثل ایستگاه‌هایی هستند که انسان می‌تواند خودش را به مسیر اصلی برگرداند. وی تأکید کرد: شما باید قدر خودتان را بدانید. امروز دنیا، دنیایی است که شیاطین در آن بسیار فعال هستند. در کشورهای غربی، مثل آمریکا که امام (ره) آن را شیطان بزرگ نامیدند، منبع همه این فعالیت‌های شیطانی است. فضای مجازی را رایگان در اختیار ما می‌گذارند، چون می‌خواهند از این طریق، افکار و ارزش‌های خودشان را به ما تحمیل کنند و ما را گمراه کنند. وزیر دفاع افزود: آنها از اسلام می‌ترسند؛ چون اسلام اجازه ظلم نمی‌دهد و نمی‌گذارد منابع کشورهای دیگر را غارت کنند. اما باید از این ابزارها هوشمندانه استفاده کنیم. محتوا تولید کنیم، اعتقادات خودمان را تقویت کنیم. باور نکنیم هر چیزی را که دشمن می‌گوید. هوشیار باشیم. ببینیم چه چیزی درست است؛ چه چیزی غلط است؛ کجا کلک می‌زنند و کجا می‌خواهند ما را فریب دهند. وی ادامه داد: ما باید از این فضا برای توسعه اعتقادات خودمان استفاده کنیم. به دنیا نشان دهیم که چه کسانی همراه ما هستند. علیه رژیم صهیونیستی محتوا تولید کنیم. علیه مسائل ضد اخلاقی که دشمن ترویج می‌دهد، کار کنیم. محتوای اسلامی و دینی درست کنیم. لازمه‌اش این است که در مسیر صحیح باشیم و خودمان را بسازیم. وزیر دفاع خطاب به جوانان گفت: شما باید مجهز باشید؛ باید خودتان را بسازید تا بتوانید در این مسیر الهی باقی بمانید. من واقعاً به حال شما غبطه می‌خورم. شما جوانان و نوجوانان، آینده‌ساز این کشور هستید. یقین داشته باشید که یاران امام زمان (عج) خواهید بود و در رکاب او، دنیا را تسخیر خواهید کرد و قوانین اسلام را اجرا خواهید کرد. وی در پایان تأکید کرد: قدر این لحظات و فرصت‌ها را بدانید. این لحظات برای شما نعمت است. یکی از دعاهای ما در قنوت نماز همین است: ربنا افرغ علینا صبراً یعنی خدایا به ما صبر عطا کن. این صبر همان مقاومت در برابر تهاجم فرهنگی دشمن، مشکلات زندگی و ناملایمات است. صبر، یعنی ثابت‌قدم ماندن در این مسیر. از خدا بخواهید شما را ثابت‌قدم نگه دارد و کمک کند که بر دشمنان پیروز شوید. انتهای پیام/
3238969,سپاه: تحمیل آتش‌بس به اسرائیل شکست بزرگ رژیم بود,۲۷ دی ۱۴۰۳ - ۱۰:۳۸,https://newsmedia.tasnimnews.com/Tasnim/Uploaded/Image/1403/01/14/1403011409242259829722024.jpg,"به گزارش حوزه دفاعیخبرگزاری تسنیم، سپاه پاسداران انقلاب اسلامی در بیانیه‌ای با تبریک فتح مبین و پیروزی بزرگ حماس و مقاومت اسلامی فلسطین در تحمیل آتش‌بس به رژیم صهیونیستی؛ مقاومت ملت فلسطین را ""مظهر و نماد درخشان غلبه حق بر باطل و خون بر شمشیر"" دانست. متن بیانیه به این شرح است:بسم الله الرحمن الرحیمإِنَّا فَتَحْنَا لَكَ فَتْحًا مُبِینًا، لِیَغْفِرَ لَكَ اللَّهُ مَا تَقَدَّمَ مِنْ ذَنْبِكَ وَمَا تَأَخَّرَ وَ یُتِمَّ نِعْمَتَهُ عَلَیْكَ وَیَهْدِیَكَ صِرَاطًا مُسْتَقِیمًا وَ یَنْصُرَكَ اللَّهُ نَصْرًا عَزِیزًا خدای بزرگ را شاکریم با گذشت 16 ماه از عملیات شگفت‌انگیز، تاریخی، افتخارآفرین و جاودان ""طوفان الاقصی"" و جنایات وحشیانه و قرون وسطایی و نسل‌کشی رژیم اهریمنی صهیونیستی، اراده مقدس حماس و مقاومت اسلامی بر رژیم صهیونی و قاتلان زنان، کودکان و مردان مظلوم و بی دفاع فلسطینی رقم خورد.آنانی که با حمایت تمام‌عیار آمریکا و متحدان اروپایی و منطقه‌ای و پشتیبانی امپراطوری رسانه‌ای سلطه، در پی دستیابی به اهداف اعلامی خود مبنی بر "" آزادسازی اسرا بدون پرداخت هزینه و از طریق عملیات نظامی، نابودی کامل حماس و بازگرداندن شهرک‌نشینان شمالی"" بودند؛ اینک پس از 463 روز جنایتگری که به شهادت بیش از 50 هزار مظلوم و بی‌دفاع، مجروحیت بیش از صدها هزار تن دیگر از ساکنین غزه و همچنین نابودی بیش از 80 درصد زیرساخت‌های حیاتی و مسکونی غزه قهرمان منجر شد، برابر صبر و استقامت بی‌نظیر مردم قهرمان غزه و اراده پولادین مقاومت سر تسلیم فرود آوردند.امروز پایان جنگ و تحمیل آتش‌بس بر رژیم صهیونیستی یک فتح مبین و پیروزی بزرگ برای فلسطین و شکستی بزرگتر برای رژیم هیولایی صهیونیستی است که مردم مقتدر غزه را خوشحال و سرشار از طراوت، نشاط و مقاومت به سوی خانه و کاشانه خود روانه می‌سازد و در مقابل؛ رییس قصاب و خون‌آشام کابینه جعلی را آماده طوفان سهمگینی از انتقادات، اعتراضات و شکاف‌های داخلی در جامعه صهیونیستی خواهد ساخت.حماس قهرمان با ایمان به نصرت الهی و به مدد مقاومت و استقامت اسطوره‌ای مظلومان مقتدر غزه و موج حمایت‌های گسترده جهانی؛ از میدان مذاکره و توافق، سربلند و سرافراز بیرون آمد و با پیروزی خود این پیام را به جهانیان منتقل کرد که امروز "" مقاومت ملت فلسطین مظهر و نماد درخشان غلبه حق بر باطل و خون بر شمشیر است."" امروز این تل‌آویو و رژیم غاصب است که برابر اراده و تسلیم‌ناپذیری آنان زانو زده و با فروپاشی تاب‌آوری نظامی و اجتماعی، مهاجرت معکوس، ورشکستگی اقتصادی و انزوای سیاسی مواجه شده است.بی‌تردید این فتح مبین و پیروزی بزرگ به مانند ""طوفان الاقصی"" که یک شکست چندوجهی و ترمیم‌ناپذیر برای صهیونیست‌ها بود، این حقیقت را در تاریخ به ثبت رساند که ماه‌ها جنایت‌آفرینی هیچ دستاوردی برای رژیم صهیونی به همراه نداشت و مقاومت زنده، بالنده و استوار باقی ماند و با اعتبار، اقتدار و باور ایمانی عمیق‌تر به وعده‌های صادق الهی به سمت آزادسازی مسجدالاقصی و قدس شریف پیش خواهد رفت.با گرامیداشت نام، یاد، خاطره و حماسه‌آفرینی‌های ماندگار و تاریخ‌ساز شهدای مقاومت و راه آزادی قدس طی نبرد اخیر به‌ویژه شهیدان اسماعیل هنیه، سید حسن نصرالله، یحیی سنوار، سید صالح العارودی این رخداد سترگ و عظیم را به مقاومت فلسطین به‌ویژه مردم مظلوم و مقتدر غزه تبریک و تهنیت می‌گوئیم و ضمن اعلام همراهی با شادی، شور و شعف وصف‌ناپذیر آنان و تجلیل از حمایت و همراهی شرافتمندانه اضلاع دیگر جبهه مقاومت اسلامی منطقه از غزه و تحسین فداکاری‌های حزب‌الله لبنان، انصارالله یمن و مقاومت عراق و هشدار نسبت به پیمان‌شکنی محتمل اهریمن صهیونیستی و حفظ آمادگی‌های میدانی برای مقابله جنگ و جنایت‌آفرینی‌های جدید؛ امیدواریم به اذن الله برگزاری ""نماز نصر"" مسلمین در مسجدالاقصی در آینده‌ای نه چندان دور به خبر اول رسانه‌های جهان تبدیل شود. سپاه پاسداران انقلاب اسلامی26 دی1403 انتهای پیام/"
3238409,ویترین تسنیم شماره ۸۳۶,۲۶ دی ۱۴۰۳ - ۱۱:۲۷,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,هر روز بخشی از مهم‌تریناخبارو گزارش‌های تسنیم را در ویترین تسنیم ببینید: 1- اذعان صهیونیست‌ها به شکست/ جهنم شمال غزه برای ارتش اسرائیل 2- بارزترین نقاط پیش‌نویس توافق آتش‌بس در غزه و یک نکته مبهم 3- آقای علینقی مشایخی! نقد هم باید «شریف» باشد 4- پهپاد پرسه‌زن «رضوان»؛ سلاحی برای همه فصول  انتهای پیام/
3238387,باقری: وابستگی به قدرتهای بزرگ سرنوشتی جز ذلت و خواری ندارد,۲۶ دی ۱۴۰۳ - ۱۱:۱۲,https://newsmedia.tasnimnews.com/Tasnim/Uploaded/Image/1403/10/26/1403102611052954631897854.jpg,به گزارش گروه دفاعیخبرگزاری تسنیم، سردار سرلشکر محمد باقری رئیس ستادکل نیروهای مسلح در مراسم الحاق ناو اطلاعاتی ـ سیگنالی زاگرس که در منطقه سوم نیروی دریایی ارتش جمهوری اسلامی ایران برگزار شد، اظهار داشت: امروز یکی از دستاوردهای بزرگ فرزندان ملت بزرگ ایران را می‌بینیم و در مراسم الحاق ناو ارزشمند اطلاعاتی زاگرس حضور پیدا کردیم.  سرلشکر باقری با بیان اینکه قدرت دفاعی یکی از مبانی اصلی امنیت و قدرت ملت بزرگ ایران است، اضافه کرد: ایران اسلامی با دارا بودن آب‌های پیوسته در جهان دارای مقدورات و زیرساخت‌های ارزشمندی است که در صورت توجه اساسی به آن می‌تواند جایگاه ارزشمند و بالاتری را در هرم قدرت منطقه‌ای و حتی جهانی کسب کند. رئیس ستادکل نیروهای مسلح گفت: سیاست‌های کلی توسعه دریامحور به‌عنوان سند مبنایی این حرکت با تصویب رهبر معظم انقلاب اسلامی (مدّ ظلّه العالی) مبنای تدوین برنامه‌ها و اقدامات پیش‌ِروی کشور و از جمله نیروهای مسلح قرار گرفته است. وی افزود: منطقه ارزشمند و بی‌بدیل دریای عمان و ساحل مکران گوهر گران‍بهایی است که تاکنون استفاده چندانی از آن به‌عمل نیامده است. نیروی دریایی ارتش جمهوری اسلامی ایران پیشگام بهره‌برداری کشور از این سواحل ارزشمند شده و بیش از 10 سال است در فعال‌سازی بخش‌هایی از این ساحل و بیش از 4 دهه است که در فعال‌سازی منطقه کنارک و چابهار فعالیت خود را آغاز کرده و در سال‌های اخیر با توسعه زیرساخت‌ها و افزودن توانمندی‌ها این قدرت را افزایش چشم‍گیری بخشیده است. سرلشکر باقری تأکید کرد: توجه نیروهای مسلح به حوادث آینده و آینده‌پژوهی نسبت به اتفاقات از جمله مزیت‍هایی است که همواره باید ارتقاء یابد و مورد توجه بیشتر قرار گیرد، طراحی و ساخت ناو اطلاعاتی جمهوری اسلامی ایران زاگرس یکی از این نمونه‌هاست. وی تصریح کرد: با توجه به اینکه قرار است نیروی دریایی در دریای عمان، اقیانوس هند، منطقه غرب آسیا و همچنین در کل دریاها و اقیانوس‌های جهان به اجرای مأموریت امنیت دریاها بپردازد نیازمند چنین توانمندی ارزشمند اطلاعاتی بود که جای آن در ناوگان ما خالی بود. این ناو کاملاً ایرانی به‌دست جوانان دانشمند، نیروی دریایی ارتش و با کمک صنایع دفاعی وزارت دفاع، شرکت‍های و دانشمندان عزیز کشور ما طراحی و قطعه قطعه ساخته شد و گرد هم آمد و این توانمندی را به ملت ایران هدیه کرد. رئیس ستادکل نیروهای مسلح عنوان کرد: قطعاً نحوه اجرای مأموریت‌های نیروی دریایی با آغاز دریانوردی این شناور با گذشته تفاوت اساسی خواهد داشت. حوادث سال‌های گذشته و همچنین 15 ماه گذشته نشان می‌دهد ملتی می‌تواند استقلال، حاکمیت و اهداف عالی خود را تعقیب و دنبال کند و به نتیجه برساند که دارای قدرت خوداتکا باشد. وی با بیان اینکه وابستگی به قدرتهای بزرگ سرنوشتی جز ذلت و خواری به‌همراه ندارد، تصریح کرد: ملت ایران با اتکا به قدرت لایزال الهی، به‌برکت خون مطهر شهیدان، فرماندهی بی‌نظیر رهبر معظم کل قوا (مدّ ظلّه العالی) و همت رزمندگان، دانشمندان و جوانان توانسته است استقلال و حاکمیت الهی را در سرزمین خود و پهنه گسترده منافع ملی‌مان برقرار کند. سرلشکر باقری تأکید کرد: ما نیازمند توسعه قدرت نظامی متناسب با این ملت بزرگ هستیم و توسعه ناوگان دریایی از جمله مهم‍ترین این ابعاد است. در طول سال شاهد الحاق ناوشکن یا سایر تجهیزات و تسلیحات به نیروی دریایی ارتش هستیم؛ همچنین در سایر نیروها چنین روندی ادامه دارد و این نیاز اقتدار، سربلندی و حفظ امنیت و آرامش این ملت است. رئیس ستادکل نیروهای مسلح در ادامه خطاب به مردم عزیز سیستان و بلوچستان، سواحل مکران، چابهار و کنارک گفت: تک تک ما سربازان شما مردم عزیز هستیم و جوانان‍مان شبانه‌روز با دوری از وطن در این منطقه حضور پیدا کرده‌اند تا شما و همه ملت ایران با امنیت و آرامش در ابعاد گوناگون پیشرفت و حرکت به‌سمت اهداف عالیه زندگی آرامی را تجربه کنید. وی همچنین گفت: امروز کشورمان و دریاهای ما در حدی از آرامش و امنیت هستند که هیچ مانعی برای سرمایه‌گذاری برای پیشرفت، و توجه به این نعمت خدادادی وجود ندارد. سرلشکر باقری اضافه کرد: امروز نیروی دریایی ارتش جمهوری اسلامی ایران با دارا بودن تجهیزات ارزشمند و به‌روز و زیرساخت‌های اساسی، در اختیار داشتن بهترین سواحل و دریاها و داشتن رزمندگان و جوانان شجاع، مؤمن، دانشمند و ماهر، توانسته است قدرت را ایجاد کند و امنیت را برای کشورمان به‌ارمغان بیاورد. وی بیان کرد: بنده و همه فرماندهان مکلف هستیم قدر این سرمایه ارزشمند انسانی را بدانیم و همه تلاش ما و پشتیبانی دولت، وزیر دفاع، فرماندهان ارتش و نیروها بر این است که حداکثر توجه و مراقبت نسبت به معیشت، منزلت، مسکن و آرامش همرزمان و خانواده‌هایمان در پیش گرفته شود. سرلشکر باقری ضمن قدردانی از همراهی، صبر و همکاری خانواده‌های نیروهای مسلح عنوان کرد: اگر همراهی همسران، فرزندان، پدران و مادران با رزمندگان ما نباشد هیچ‌کدام از موفقیت‌های نیروهای مسلح حاصل نخواهد شد. وی افزود: صبر، متانت و همراهی خانواده‌ها است که به رزمندگان‌مان دلگرمی، شجاعت و صبر می‌دهد که برای ماه‌های طولانی در دوردست‌ها حضور پیدا کنند و مأموریت‍های سنگین خود را به انجام برسانند. سرلشکر باقری یادآور شد: حضور ناوگروه 86 در مأموریت گردش دور دنیا یک اقدام استثنایی و ارزشمند برای ملت، نیروی دریایی و نیروهای مسلح ما محسوب می‌شود که با صبر و همراهی خانواده‌های عزیز همرزمان بنده اتفاق افتاد و برای همه این عزیزان آرزوی توفیق و سلامتی دارم. انتهای پیام/+
3238328,ناو اطلاعاتی «زاگرس» چشم بیدار نیروی دریایی ارتش است,۲۶ دی ۱۴۰۳ - ۱۰:۲۷,https://newsmedia.tasnimnews.com/Tasnim/Uploaded/Image/1403/10/26/1403102610274188531897464.jpg,به گزارش گروه دفاعیخبرگزاری تسنیم، امیر دریادار شهرام ایرانی فرمانده نیروی دریایی ارتش در مراسم الحاق ناو اطلاعاتی_سیگنالی زاگرس که در منطقه سوم نبوت نیروی دریایی برگزار شد، ضمن درود به روح پرفتوح معمار کبیر انقلاب اسلامی و شهدای انقلاب اسلامی اظهار داشت: امروز منطقه سوم نبوت نیروی دریایی راهبردی ارتش جمهوری اسلامی ایران مفتخر است قدوم مبارک فرماندهان، یادگاران، دانشمندان و مسئولین محترم لشکری و کشوری را بر دیدگان خود داشته باشد که در مراسم بسیار ارزشمند و پر افتخار الحاق یکی از بی‌نظیرترین دستاوردهای نظام مقدس جمهوری اسلامی ایران که حاصل تلاش شبانه روزی رزمندگان عزیز در عرصه دفاع و علم و دانش و صنعت کشور است، حضور دارند.  دریادار ایرانی ادامه داد: با توجه به تمامی تدابیری که از طریق سلسله مراتب به نیروی دریایی راهبردی ارتش جمهوری اسلامی ایران ابلاغ می‌شود شبانه روز تلاش می‌کنیم تا حاصل عملکردمان افتخاری برای نظام جمهوری اسلامی ایران و اعتلای این نظام مقدس باشد و طوری عمل شود که رضایت فرمانده معظم کل قوا (مدظله العالی)، فرماندهان و به ویژه شهدای عزیزمان را به همراه داشته باشد. فرمانده نیروی دریایی ارتش اظهار داشت: ناو اطلاعاتی سیگنالی زاگرس  چشم بیدار و بینای نیروی دریایی ارتش جمهوری اسلامی ایران در عمق دریاها و اقیانوس‍ها خواهد بود. دریادار ایرانی با تاکید بر اینکه ناو زاگرس گنجینه بسیار ارزشمندی برای نیروهای مسلح است، ادامه داد: در ساخت این یگان آخرین دستاوردها در حوزه‌های الکترومغناطیس، الکترونیک، سایبر در سطوح زیر سطحی، سطحی و هوا استفاده شده است. فرمانده نیروی دریایی ارتش با بیان اینکه  تمام تجهیزات ناو زاگرس ایرانی بوده و توسط جوانان غیرتمند کشور عزیزمان ساخته شده است، عنوان کرد: ما این نیازمندی را به دلیل تسلط و اشراف اطلاعاتی در راستای تامین امنیت پایدار دریایی در منطقه اقیانوس های هند، آرام و اطلس و همه آبراها دنبال و امروز به آن دست پیدا کردیم. انتهای پیام/
3238298,ناوشکن اطلاعاتی «زاگرس» به ناوگان دریایی ارتش ملحق شد,۲۶ دی ۱۴۰۳ - ۱۰:۰۰,https://newsmedia.tasnimnews.com/Tasnim/Uploaded/Image/1403/10/26/1403102609595439631897264.jpg,به گزارش گروه دفاعیخبرگزاری تسنیم، با حضور سردار سرلشکر محمد باقری رئیس ستادکل نیروهای مسلح، سرلشکر سیدعبدالرحیم موسوی فرمانده‌کل ارتش، نخستین ناو اطلاعاتی ـ سیگنالی کشور با نام «زاگرس» به ناوگان جنوب نیروی دریایی ارتش ملحق شد. . در این مراسم امیر عزیز نصیرزاده وزیر دفاع و پشتیبانی نیروهای مسلح، امیر دریادار شهرام ایرانی فرمانده نیروی دریایی ارتش و جمعی از مقامات ارشد نیروهای مسلح حضور داشتند.  بر اساس این گزارش؛ ناو اطلاعاتی ـ رزمی زاگرس به‌همت جوانان و نخبگان کشورمان در داخل ساخته شده است و نیازهای نیروی دریایی ارتش  را در ابعاد و اشراف اطلاعاتی در راستای امنیت دریایی تأمین می‌کند. انتهای پیام/+
3237634,استفاده مسئولان از پلتفرم‌های خارجی و تهدید امنیت ملی,۲۴ دی ۱۴۰۳ - ۱۵:۴۴,https://newsmedia.tasnimnews.com/Tasnim/Uploaded/Image/1394/10/08/139410080936491396807784.jpg,به گزارش گروه سیاسیخبرگزاری تسنیم،‌ در دنیای امروز که اینترنت و شبکه‌های اجتماعی جایگاه ویژه‌ای در زندگی روزمره انسان‌ها یافته‌اند،علاوه بر مزایای این فناور‌ی‌ها از جمله سهولت ارتباطات و انتقال اطلاعات، درعین‌حال این بسترها تبعات منفی نیز دارند؛ ازجمله آن می‌توان به افشای اطلاعات، رصد تعاملات و شناسایی مکان‌های رفت‌وآمد افراد و همچنین اطلاعات شخصی کاربران اشاره کرد. به عنوان نمونه می‌توان به نرم افزار پگاسوس اشاره کردکه یک نرم‌افزار جاسوسی ساخته شده توسط شرکت اسرائیلی NSO Group است. این نرم‌افزار باهدف دسترسی مخفیانه به گوشی‌های هوشمند طراحی شده و قادر است به اطلاعات حساس کاربران، از جمله پیام‌های متنی، تماس‌های تلفنی، عکس‌ها، و حتی داده‌های موقعیت جغرافیایی دست یابد. رژیم صهیونیستی با استفاده از این نرم افزار از بیش از 600سیاستمداراز جملهامانوئل مکرون، عمران خان و برهم صالح جاسوسی کرده است. همچنین یکی از فرضیه‌های موجود در مورد چگونگی شناسایی محل استقرار شهید هنیه که منجر به ترور ایشان شد، رصد تحرکات از طریق پیام‌رسان واتس‌اپ است. این اتفاقات نشان می‌دهد که شبکه‌های اجتماعی خارجی بستر‌های مناسبی برای ارتباطات و انتقال اطلاعات برای مسئولان نیستند. این پلتفرم‌ها یکی از بسترهای فعال در اغتشاشات 1401 به شمار می‌رفت که نقش مهمی را در برهم‌زدن امنیت عمومی جامعه ایفا می‌کرد. بااین‌حال بررسی‌ها نشان می‌دهد که مسئولان دولتی بسیاری از ارتباط‌های خود در این بستر استفاده می‌کنند. این در حالی است که عدم توجه به‌اشتراک‌گذاری اطلاعات در یک پلتفرم خارجی باعث می‌شود که تمامی اقدامات این اشخاص توسط دشمنان تحت رصد قرار گرفته و در موارد لزوم همانند ترور شهید هنیه یا جاسوسی از مقامات از این اطلاعات سوءاستفاده شود، زیرا پلتفرم‌های خارجی معمولاً دسترسی‌های گسترده‌ای به داده‌های کاربران دارند و این می‌تواند منجر به خطرات امنیتی جدی برای کشور شوند. استفاده از پلتفرم‌های داخلی علاوه بر جلوگیری از دسترسی‌های غیرمجاز به اطلاعات کشور و مقامات، خطرات سایبری را نیز کاهش می‌دهد؛ لذا ضرورت دارد که مسئولان جمهوری اسلامی از بسترهای داخلی برای ارتباطات و انتقال اطلاعات بهره ببرند که دسترسی دشمنان خارجی به این داده‌ها کمتر و باعث حفظ اطلاعات و امنیت کشور می‌شود. انتهای پیام/
3237576,پهپاد پرسه‌زن «رضوان»؛ سلاحی برای همه فصول,۲۴ دی ۱۴۰۳ - ۱۵:۰۳,https://newsmedia.tasnimnews.com/Tasnim/Uploaded/Image/1403/10/24/1403102414372367631888844.jpg,به گزارش خبرنگار دفاعیخبرگزاری تسنیم، در جریان رزمایش اقتدار پیامبر اعظم19 نیروی زمینی سپاه پاسداران انقلاب اسلامی، جدیدترین پهپاد پرسه‌زن انتحاری این نیرو با نام «رضوان» با برد 20 کیلومتر و مداومت پروازی 20 دقیقه رونمایی و عملیاتی شد. پیش از این هم پهپادهای انتحاری پرسه زن مانند معراج 521 به نیروی زمینی سپاه تحویل داده شده بود اما آنطور که سردار پاکپور فرمانده نیروی زمینی سپاه گفته است،‌ هم اکنون پهپادهای پرسه زن با بردهای 40 تا 100 کیلومتر نیز به سازمان رزم نیروی زمینی سپاه الحاق شده‌اند که توانمندی قابل توجهی به نیروهای میدانی می‌دهند.  به‌کارگیری آسان و سریع این نوع پهپادها، قابلیت‌های جدیدی را به یگان‌های واکنش سریع نیروی زمینی برای مقابله با گروهک‌های تروریستی به‌خصوص در جغرافیای پیچیده کوهستانی می‌دهد. کاربرد این نوع تسلیحات به‌خصوص در جریان جنگ اوکراین و توانایی آنها برای هدف قرار دادن انواع ادوات زرهی،‌ تجمع نیروها و حتی تسلیحات پشتیبانی آتش مانند توپخانه‌ها و سامانه‌های پدافندی بیش از پیش نمایان و موجب شد تا به نوعی معادلات رزم زمینی تا میزارن قابل توجهی نسبت به گذشته تغییر کند و پهپادهای انتحاری پرسه زن به یکی از ابزارهای اصلی در میادن جنگ بدل شوند؛ موضوعی که از دید نیروهای مسلح کشورمان هم دور نمانده و تاکنون اقدامات خوبی در حوزه تولید این نوع مهمات صورت گرفته است. خانواده پهپاد رضوان را اما می‌توان یکی از بهترین انواع پهپادهای پرسه زن در داخل کشور دانست؛ پهپادی که بدست متخصصان نظامی سپاه با همکاری شرکت‌های دانش بنیان تولید شده است و هم اکنون در اختیار نیروی زمینی قرار گرفته است. جدیدترین پهپاد انتحاری سپاه؛ شباهت با لنست روسی ایران کشوری با جغرافیای پیچیده و عمدتاً کوهستانی است و همین امر کار نیروهای نظامی برای حراست از مرزهای کشور را با سختی‌های فروانی همراه می‌کند. گروه‌های تروریستی نیز در گذشته با علم به همین موضوع و شناخت دقیق نسبت به جغرافیای کشور،‌ سعی می‌کردند تا تیم‌های خود را وارد کرده و دست به اقدامات ضد امنیتی بزنند اما به دفعات متعدد در کمین رزمندگان نیروی زمینی سپاه و سایر دستگاه‌های امنیتی گرفتار می‌شدند که در جریان این عملیات‌های نیروهای امنیتی کشورمان نیز متحمل تلفاتی می‌شدند. اما با ورود تجهیزاتی مانند پهپادهای پرسه زن انتحاری به سازمان رزم نیروی زمینی سپاه، امکان درگیری موثرتر با این تیم‌های تروریستی بخصوص در جغرافیای کوهستانی شمال‌غرب و جنوب‌شرق کشور فراهم شده است. . دوربینی که در جلوی این نوع پهپاد نصب شده، پس از پرتاب از لانچر استوانه‌ای‌شکل خود، تصاویر را به کاربر ارسال می‌کند و به کاربر این امکان را می‌دهد تا هدف موردنظر را انتخاب و‌ به آن حمله کند. همین امر موجب می‌شود حتی اگر تروریست‌‌ها بخواهند با استفاده از عوارض زمین در موقعیتی با پوشش و دید و تیر مناسب قرار بگیرند، می‌توان بدون دادن هیچگونه تلفاتی آنها را مورد هدف قرار داد. علاوه بر این، پهپادهایی مانند رضوان به کاربر خود امکان درگیری شدن با اهداف متحرک مانند خودرو‌ها را نیز می‌دهند ودر صورتیکه تیم‌های تروریستی بخواهند با خودروهای انتحاری به اجرای عملیات در مرز بپردازند نیز این پهپادهای قادر هستند تا با آنها درگیر شده و‌ آنها را منهدم کنند.  علاوه بر این، پهپادهای انتحاری پرسه زن در صورتی که به سرجنگی ضد زره مجهز شوند، به سلاحی مهلک برای تانک‌های و ادوات زرهی بدل خواهند شد. نازک‌ترین زره تانک در بخش فوقانی آن قرار داد و در صورتیکه تانک به صورت تاپ اتک و یا حمله از بالا مورد هجوم قرار بگیرد احتمال انهدام آن بسیار زیاد است و فعلاً روش مطمئنی برای مقابله با این نوع سلاح نیز وجود ندارد. علاوه بر این، بسیاری از تسلحات پشتیبانی آتش مانند توپخانه‌ها و راکت‌انداز‌ها و حتی برخی سامانه‌های راداری و پدافندی نیز می‌توانند به اهدافی برای پهپادهای پرسه زن بدل شوند. با این حساب پهپاد پرسه زن را می‌توان سلاحی برای تمامی فصول دانست که قادر است هم برای مقابله با گروهک‌های تروریستی و هم برای مقابله با ارتش‌های منظم از آن استفاده کرد. انتهای پیام/
3237478,سرلشکر باقری اساسنامه سازمان پدافند غیرعامل را ابلاغ کرد,۲۴ دی ۱۴۰۳ - ۱۲:۲۹,https://newsmedia.tasnimnews.com/Tasnim/Uploaded/Image/1402/07/16/1402071613372583828519384.jpg,به گزارش گروه دفاعیخبرگزاری تسنیم، مستند به تبصره 2 قانون تشکیل سازمان پدافند غیرعامل کشور مصوب 1402/05/29 مجلس شورای اسلامی، اساسنامه سازمان پدافند غیرعامل کشور که به تصویب فرمانده کل قوا رسیده است با امضای سرلشکر محمد باقری، رئیس ستادکل نیرو‌های مسلح برای اجرا، ارائه و رونوشتی از آن به روسای سه قوه و فرماندهان نیرو‌های مسلح ارسال شد. برای مشاهده اساسنامه سازمان پدافند غیرعامل کشوراینجاکلیک کنید. انتهای پیام/
3237369,نصیرزاده:پهپادهای پدافندی قابلیت نشست و برخاست در دریا دارند,۲۴ دی ۱۴۰۳ - ۱۰:۵۵,https://newsmedia.tasnimnews.com/Tasnim/Uploaded/Image/1402/10/12/1402101213060242029111824.jpg,به گزارش گروه دفاعیخبرگزاری تسنیم،‌ امیر عزیز نصیرزاده وزیر دفاع و پشتیبانی نیروهای مسلح، در آیین الحاق 1000 فروند پهپاد راهبری به ارتش، ضمن تبریک میلاد با سعادت امیرالمومنین(ع)، گفت:  اتحاد و هم‌افزایی بسیار اثربخش و خوبی بین صنعت دفاعی و ارتش جمهوری اسلامی ایران به وجود آمده و الحاق 1000 فروند پهپاد راهبردی، حاصل این هماهنگی است. امیر نصیرزاده ادامه داد: ارتش جمهوری اسلامی ایران در به‌کارگیری پهپاد به بلوغ قابل توجهی رسیده است و طیف متنوعی از پهپادها و راهبردهای مربوطه متعددی را با ابداعات و نوآوری‌های خاص، در نیروهای چهارگانه زمینی، هوایی، دریایی و پدافندی خود به کار گرفته است. وزیر دفاع و پشتیبانی نیروهای مسلح اظهار کرد: پهپادهایی که در ماموریت‌های پدافندی و تلفیقی مورد استفاده قرار می‌گیرند، پهپادهایی با قابلیت نشست و برخاست در دریا هستند، یا پهپادهایی که در هوشمندسازی و کمک به عملیات‌های نیروی زمینی مورد استفاده قرار می‌گیرند و همچنین پهپادهایی که امروز الحاق شدند، منجر به ایجاد ظرفیتی در ارتش جمهوری اسلامی ایران شده‌اند که می‌تواند در مواقع لزوم، آسمان را به تسخیر خود درآورد و ضربات مهلکی به دشمن وارد کند. وی با اشاره به فرمایش فرمانده معظم کل قوا (مدظله‌العالی) مبنی بر اینکه تجهیز دستان امت اسلام وظیفه صنعت دفاعی کشور است، اظهار کرد: تولید انواع تجهیزات و سلاح‌های مورد نیاز نیروهای مسلح بر عهده صنایع وزارت دفاع است و آنچه در رزمایش‌ها به نمایش در می‌آید، تنها بخش قابل پخش توانمندی‌های ما است؛ تجهیزات شگفت‌آور و غافل‌گیرکننده‌ای نیز داریم و اگر لازم شد، توسط نیروهای مسلح ما مورد استفاده قرار خواهد گرفت. امیر نصیرزاده با تاکید بر اینکه اجازه جسارت و گستاخی را به هیچ دشمن زبونی نخواهیم داد، افزود: همت و مطالبه‌گری وصف‌ناپذیر فرماندهان ارتش، صنعت دفاعی را به تحرک و فعالیت بیشتر وا داشته و ما افتخار می‌کنیم که در کنار دانشمندان جهاد خودکفایی ارتش جمهوری اسلامی ایران، توانسته‌ایم آنچه مورد نیاز نیروهای مسلح است، فراهم کنیم. وزیر دفاع و پشتیبانی نیروهای مسلح گفت: تولید هر نوع سلاحی یک امر استاتیک یا ایستا نیست بلکه پویاست که نشأت گرفته از رصد و پایش محیط عملیاتی و پیشرفت فناوری‌ها در دنیا است و پهپاد هم از این امر مستثنا نیست. بعد عملیاتی و فناوری‌های نرم‌افزاری جدید در واقع تعیین کننده نیازمندی و مطالبه عملیاتی ماست که چه نوع پهپادی بسازیم که در نیروهای مسلح، در ارتش، سپاه و بخش‌های دیگر مناسب باشد. وی افزود: قطعاً هوش مصنوعی را در پهپادها به کار می‌گیریم یعنی ارتقا و بهینه سازی پهپادها به هر نوع سلاحی بستگی به رصد و پایش عملیاتی و دستیابی به فناوری‌ها و دانش‌های روز است. امیر نصیرزاده با اشاره به تولید پهپادهای FPV توسط وزارت دفاع گفت: به طور گسترده با سازمان‌ها و نیروها در ارتباط هستیم و الان تولید هر نوع سلاحی به خصوص در حوزه پهپادهایFPV  هماهنگی بسیار خوبی میان وزارت دفاع و سازمان‌ها و جهاد سازمان‌ها وجود دارد و در تعامل با هم آن را تولید می‌کنیم. انتهای پیام/  
3237322,فرمانده ارتش از تشکیل نیروی پهپادی در آینده خبر داد,۲۴ دی ۱۴۰۳ - ۱۰:۲۱,https://newsmedia.tasnimnews.com/Tasnim/Uploaded/Image/1403/10/24/1403102410160314031885764.jpg,به گزارش گروه دفاعیخبرگزاری تسنیم، امیر سرلشکر سیدعبدالرحیم موسوی فرمانده کل ارتش در آیین الحاق 1000 فروند پهپاد به سازمان رزم ارتش، ضمن تبریک به‌مناسبت ولادت امام علی (ع) و تشکر از وزیر دفاع و پشتیبانی نیروهای مسلح، صنایع ودفاعی وزارت دفاع، هم‌رزمان عزیزم در ارتش و متخصصان شرکت‍های دانش‌بنیان که در دستیابی به این مهم نقش داشتند، گفت: خداوند را شاکر هستم که توفیق داد تا الحاق بسته 1000 فروندی پهپادهای راهبردی ارتش جمهوری اسلامی ایران را شاهد باشیم.  فرمانده کل ارتش با اشاره به اینکه الحاق پهپادها تنها بخشی از توانمندی‌های نیروهای مسلح جمهوری اسلامی ایران است، اظهار کرد: نیروهای مسلح در عرصه‌های زمینی، هوایی، دریایی، جنگال، موشک، پدافند و تمام آن چیزی که نیاز دارند تا بتوانند وظایف خود را به خوبی انجام دهند، در اختیار دارند. وی با اظهار خرسندی از تحقق امر فرمانده کل قوا (مدظله‌العالی) مبنی بر از دست ندادن زمان و آمادگی بیش از پیش نیروهای مسلح جمهوری اسلامی ایران، اذعان کرد: بر اساس واقعیت‌های میدانی باید کارهای جدیدی می‌کردیم، به همین علت دانشمندان ما خواسته‌ها و ویژگی‌های جدید مدنظر را روی این پهپادها، پیاده کردند. سرلشکر موسوی با تاکید بر آمادگی ارتش برای دفاع از آرامش امنیت و ناموس ملت بزرگ ایران، آرمان‌های شکوهمند انقلاب اسلامی، حفظ حدود و ثغور این سرزمین عزیز و نظام مقدس جمهوری اسلامی ایران، اظهار کرد: نیروهای مسلح ما هر آنچه که لازم است در اختیار دارند؛ پیام ما به ملت ایران این است که فرزندان جان بر کف این ملت در نیروهای مسلح و ارتش جمهوری اسلامی ایران با جان، خون، توان، دانش و قدرت خود بر سر پیمان شان با خدای خود، مقام معظم رهبری و ملت ایستاده‌اند. فرمانده کل ارتش افزود: الحاق‍ها، رونمایی‌ها و رزمایش‌هایی که در سراسر جغرافیای ایران و اقیانوسها در حال انجام است نشان دهنده ظرفیت و آمادگی نیروهای مسلح است. وی با تاکید بر اینکه بهتر است دشمنان ایران اسلامی روی شانس خود قمار نکنند، تصریح کرد: اینجا ایران سربلند اسلامی است و ملت بزرگ ایران بر اساس « ٱلَّذِینَ قَالُواْ رَبُّنَا ٱللَّهُ ثُمَّ ٱسَقَمُواْ» با تمام وجود ایستاده‌اند و از آرمان‌های انقلاب و عزت ملی سر سوزنی کوتاه نخواهند آمد. سرلشکر موسوی گفت: در گذشته الحاق‌های چند صد فروندی به سامانه رزم ارتش داشتیم و امروز دومین بسته هزار تایی پهپادها به سازمان رزم ارتش ملحق می‌شود؛ این بسته جدید از این نظر نسبت به الحاق‌های قبلی برجسته است که اولاً همکاران ما در صنایع هوایی وزارت دفاع، زمان را به دلیل نیاز، با اقدام جهادی و شبانه روزی خیلی کوتاه کردند و چیزی را که باید در پایان سه ماهه اول 1404 تحویل می‌دادند 6 ماه جلوتر آماده کردند و نکته بعدی اینکه با توجه به حوادثی که در ماه‌‌های اخیر افتاد، مطالبات جدیدی برای ما ایجاد شد و واقعیت‌های میدانی نیز از ما مطالبات جدیدی را داشت، ما این مطالبات را تعریف کردیم و از وزارت دفاع خواستیم که در پهپادهای جدید اعمال کردند. این پهپادها، توانمندی‌ها و ویژگی‌هایی را دارند که پهپادهای قبلی ما این ویژگی‌ها را ندارند و این‌ها برای نبردهای امروز و نبردهای آتی موثر خواهند بود. وی ادامه داد: امروز در هر حوزه‌ای از جنگ، پهپاد نقش آفرینی می‌کند؛ ضمن اینکه از نظر تعدد هم هیچگونه محدودیتی برایش وجود ندارد؛ الان در صنایع دفاع و شرکت‌های دانش بنیان واقعا انسان‌های دانشمندی وجود دارند زمانی که برای آنها نیاز تعریف می‌شود سریع آن را تبدیل به محصول می‌کنند و تحویل می‌دهند. فرمانده کل ارتش با تاکید بر اینکه با توجه به ظرفیت‌های متنوعی که پهپادها دارند نیروها هیچ‍وقت از انواع پهپاد بی‌نیاز نخواهند شد، بلکه روز به روز نیاز و توجهشان به پهپاد بیشتر می‌شود، اظهار داشت: ما یک بخش مجزا از نیروها داریم که فعالیت پهپادی انجام می‌دهند که طبیعتاً آن هم پا به پای سایر نیروها روز به روز قوی‌تر می‌شود و شاید روزی به جایی برسد یک نیروی پهپادی مجزا تشکیل دهیم ولی الان در کوتاه مدت برنامه ای برای تشکیل یک نیروی پهپادی مجزا وجود ندارد. انتهای پیام/
3237267,الحاق ۱۰۰۰ پهپاد راهبردی به ارتش,۲۴ دی ۱۴۰۳ - ۰۹:۱۴,https://newsmedia.tasnimnews.com/Tasnim/Uploaded/Image/1403/10/24/1403102409143953731885324.jpg,به گزارش گروه دفاعیخبرگزاری تسنیم، صبح امروز، دوشنبه، با دستور امیر سرلشکر سید عبدالرحیم موسوی فرمانده‌کل ارتش جمهوری اسلامی ایران و با حضور امیر عزیز نصیرزاده وزیر دفاع و پشتیبانی نیروهای مسلح، به‌طور همزمان در چندین نقطه از کشور یک‌هزار فروند پهپاد راهبردی با قابلیت‌های ضداستحکامات و پنهان‌کار به سازمان رزم ارتش ملحق شد. . این پرنده‌های بدون سرنشین با ویژگی‌های منحصربه‌فرد شامل «برد بالای 2 هزار کیلومتر»، «قدرت تخریب بالا»، «قابلیت عبور از لایه‌های پدافند با داشتن RCS بسیار پایین»، «تداوم پرواز بسیار بالا» و «خوداتکا و بدون نیاز به کنترل از ابتدا تا انتها» هستند که برای اجرای مأموریت‌های خاص، ضمن افزایش عمق شناسایی و پایش‌های مرزی، موجب ارتقای توان رزم و قدرت انهدامی ناوگان پهپادی ارتش در مقابله با اهداف دوردست می‌شوند.  این پهپادها توسط دانشمندان و مبتکران ارتش، وزارت دفاع و شرکت‌های دانش‌بنیان در کارخانجات پهپادسازی ارتش و وزارت دفاع به‌صورت مشترک، طراحی و تولید شده است و در پایگاه‌ها و مناطق مورد نیاز، مستقر می‌شوند.  در این آیین، فرماندهان نیروهای زمینی، پدافند هوایی، هوایی و دریایی ارتش جمهوری اسلامی ایران در تعدادی از نقاط الحاق حضور داشتند. انتهای پیام/+
3236981,مقابله سامانه های موشکی تندر و مجید با پهپادهای مهاجم,۲۳ دی ۱۴۰۳ - ۱۵:۵۳,https://newsmedia.tasnimnews.com/Tasnim/Uploaded/Image/1403/10/23/1403102315274336031883004.jpg,"به گزارش گروه دفادعیخبرگزاری تسنیم، با تهاجم انبوه انواع پهپادها و ریز پرنده‌های نیروی نارنجی به مناطق فردو و خنداب و انجام عملیات کشف و شناسایی توسط شبکه دیده‌بانی الکترواپتیک و بصری و حساسه‌های فعال و غیر فعال در اختیار نیروی پدافند هوایی ارتش، سامانه‌های تندر، مجید و دوش پرتاب با این اهداف درگیر و اهداف متخاصم را سرنگون کردند.  عملکرد هماهنگ سامانه‌های موشکی تندر و مجید با استفاده از رادار بومی شهید جلیلوند باعث شد تا اهداف بدون سرنشین توسط این سامانه‌ها کشف و پس از رهگیری و شناسایی مورد اصابت قرار گیرند. در این بخش از رزمایش سامانه‌های پدافند هوایی دوش پرتابی نیروی پدافند هوایی با بهره‌گیری از موشک‌های میثاق3 مجهز به دوربین‌های دید در شب اهداف بدون سرنشین مهاجم را سرنگون کردند. استفاده از سامانه‌های توپخانه‌های کنترل راداری ""اسکایگارد"" و سامانه توپخانه‌های بومی ""سراج"" برای درگیری و انهدام هواگردهای دشمن فرضی نیز در این بخش از رزمایش با موفقیت اجراء شد. انتهای پیام/"
3236897,بازدید نظامیان ۸ کشور جهان از جزیره بوموسی و تنگه هرمز,۲۳ دی ۱۴۰۳ - ۱۴:۳۰,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش گروه دفاعیخبرگزاری تسنیم، نظامیان 8 کشور جهان که در حال طی دوره دفاع ملی در دانشگاه عالی دفاع ملی هستند با همراهی سرلشکر صفوی و رئیس دانشکده بین الملل دانشگاه عالی دفاع ملی از جزیره بوموسی و تنگه هرمز بازدید کردند.  سرلشکر سید یحیی صفوی دستیار و مشاور عالی فرمانده معظم کل قوا در تشریح اهداف این سفر گفت: این سفر علمی به منظور معرفی بخشی از پیشرفت های  جمهوری اسلامی ایران در بخش های دفاع و امنیت خلیج فارس و تنگه هرمز، ترانزیت، انرژی، صنعت و تقویت روابط میان ایران و کشورهای پیرامون از جمله هندوستان، چین، پاکستان، ترکمنستان، عراق، عمان، یمن و… انجام شده است. وی افزود: دانشجویان خارجی در این سفر سه روزه از بندر شهید رجایی، پالایشگاه ستاره خلیج فارس، شرکت فولاد هرمزگان، صنایع کشتی سازی، محیط شناسی جزیره بوموسی، ناوشکن جماران و بخشی از توانمندی های نیروی دریایی سپاه بازدید کردند و نشست صمیمانه ای با سردار تنگسیری فرمانده محترم نیروی دریایی سپاه برگزار کردند. دستیار و مشاور عالی فرمانده معظم کل قوا با تأکید بر اهمیت دیپلماسی علمی با رویکرد دفاعی و امنیتی تصریح کرد: تبادل دانشجو در میان ارتش های جهان یکی از عرصه های تقویت دیپلماسی دفاعی به شمار می رود و هم اکنون با موافقت ستاد کل نیروهای مسلح، تعداد قابل توجی از نظامیان کشورهای مختلف در دانشگاه عالی دفاع ملی در حال گذراندن دوره های نظامی هستند. سردار صفوی با بیان اینکه دیپلماسی دفاعی میان نیروهای مسلح ایران و کشورهای همسایه و فرامنطقه ای، صلح و امنیت را برای دولت ها و ملت های همسو به ارمغان می آورد خاطرنشان ساخت: فهم مشترک کشورها از تهدیدات مشترک و منافع مشترک نیازمند دیپلماسی فعال دفاعی است و جمهوری اسلامی ایران همواره تلاش کرده است با برقراری روابط دفاعی، امنیتی، اطلاعاتی، اقتصادی، فرهنگی و سیاسی با 15 کشور همسایه و قدرتهای قاره آسیا همچون هند، چین و روسیه، به عنوان یک قدرت منطقه ای در جهت ایجاد ثبات و امنیت پایدار خصوصا در ساختار سازمان همکاری شانگهای و بریکس نقش ایفا کند. انتهای پیام/
3236697,انهدام اهداف مهاجم به فردو با سامانه ۱۵ خرداد در رزمایش ارتش,۲۳ دی ۱۴۰۳ - ۱۰:۵۴,https://newsmedia.tasnimnews.com/Tasnim/Uploaded/Image/1401/12/09/1401120915074365927146834.jpg,به گزارش گروه دفاعیخبرگزاری تسنیم، در رزمایش اقتدار پدافند هوایی، با حمله شبانه هواپیماهای با سرنشین و بدون سرنشین دشمن فرضی به اماکن حساس در فردو و خنداب، نیروی پدافند هوایی ارتش با استفاده از انواع حساسه‌های فعال راداری و غیر فعال شنود سیگنالی، اپتیکی و دیده‌بانی در اختیار، عملیات کشف، شناسایی و رهگیری اهداف حمله‌ور را به انجام رساند و با واگذاری اهداف حمله‌ور بدون سرنشین به سامانه‌های 15 خرداد و تلاش توسط شبکه یکپارچه پدافند هوایی کشور این اهداف سرنگون شدند. بنا بر این گزارش، در این بخش از رزمایش، عملیات رهگیری هوایی با استفاده از هواپیماهای با سرنشین نیروی هوایی ارتش، طرح‌های پدافند غیر عامل و جابه‌جایی تاکتیکی سامانه‌ها و اجرای تاکتیک‌های تحرک و آتش سامانه‌های موشکی در مناطق درگیر در رزمایش تمرین شد. انتهای پیام/؛
3236579,الحاق ناو و تجهیزات پروازی جدید به نیروی دریایی ارتش,۲۳ دی ۱۴۰۳ - ۰۹:۴۰,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش خبرنگار دفاعیخبرگزاری تسنیم، دریادار حبیب الله سیاری معاون هماهنگ کننده ارتش جمهوری اسلامی درباره رونمایی از تجهیزات جدید در رزمایش‌های ارتش جمهوری اسلامی عنوان کرد: یکی از مهمترین اقدامات در این حوزه الحاق 1000 فروند پهپاد راهبردی به ارتش جمهوری اسلامی ایران است.  وی افزود: پنهانکاری،‌ برد بالا، نقطه زنی و قدرت تخریب مناسب از جمله ویژگی‌های این پهادها است که در روز‌های آینده به ارتش جمهوری اسلامی ایران الحاق خواهند شد. دریادار سیاری ادامه داد: اقدام دیگری که در این زمینه انجام می‌شود الحاق تجهیزات جدید به نیروی زمینی ارتش جمهوری اسلامی ایران است که آنهم طی روزهای آینده انجام خواهد شد. معاون هماهنگ کننده ارتش تصریح کرد: در حوزه نیروی دریایی افتتاح فاز اول منطقه دوم دریایی در جاسک را در پیش داریم. در این مرحله از تاسیسات بندری و موج شکن‌های احداث شده در این منطقه رونمایی خواهد شد. در ادامه الحاق یک فروند ناو جدید و همچنین الحاق شناورها و یگان‌های پروازی ارتقا یافته به نیروی دریایی ارتش را خواهیم داشت. انتهای پیام/
3236527,آغاز رزمایش پدافند هوایی اقتدار ۱۴۰۳ در فردو و خنداب,۲۳ دی ۱۴۰۳ - ۰۸:۳۵,https://newsmedia.tasnimnews.com/Tasnim/Uploaded/Image/1401/12/09/1401120915074336227146834.jpg,به گزارش گروه دفاعیخبرگزاری تسنیم، رزمایش مشترک اقتدار پدافند هوایی1403 ارتش جمهوری اسلامی ایران که روزهای گذشته با اعلام رمز «یا علی‌بن ابی‌طالب(ع)» آغاز شده است، با محوریت نیروی پدافند هوایی ارتش، تحت فرماندهی و هدایت شبکه یکپارچه پدافند هوایی کشور، از بامداد امروز (یکشنبه) در مناطق پدافند هوایی غرب و شمال در فردو و خنداب آغاز شد. در رزمایش اقتدار پدافند هوایی 1403 ارتش که در شرایط کاملاً واقعی انجام می‌شود، یگان‌های موشکی، راداری، دیده‎بان‌های طرح بصیرت، یگان‌های جنگال، فاشا، سامانه‌های رعب و فریب پدافند هوایی، هواپیماهای باسرنشین و بدون‌سرنشین نیروی هوایی به اجرای مأموریت‌های آفندی و پدافندی می‌پردازند. برآورد واقعی اثربخشی عملیاتی طرح‌های پدافند هوایی در برابر تهاجم دشمن، حصول اطمینان از اشراف اطلاعاتی و دستیابی به قابلیت کشف به‌موقع اهداف حمله‎ور با استفاده از انواع حساسه‌های فعال راداری و غیرفعال شنود سیگنالی، اُپتیکی و دیده‌بانی در اختیار پدافند هوایی کشور، ارزیابی عملکرد تاکتیکی و تکنیکی کارکنان عملیاتی و فنی در شرایط واقعی میدان رزم دفاع هوایی و تمرین اجرای اصول پدافند غیرعامل سامانه‌های پدافند هوایی با تأکید بر اصل جابه‌جایی سریع از اهداف این رزمایش است. در این رزمایش نیروی پدافند هوایی ارتش با به‌کارگیری سازمان رزم دراختیار، از مناطق مهم و حساس تحت مسئولیت و مراکز مأموریتی، در برابر حملات شبیه‌سازی‌شده هوایی و موشکی با انجام مراحل کشف، شناسایی، رهگیری، درگیری و انهدام دشمن فرضی، تحت هدایت شبکه یکپارچه پدافند هوایی کشور اقدام و عملیات آفندی دشمن در مناطق فردو و خنداب را دفع می‌کند. انتهای پیام/+
3236102,ثبت نام ۲۷ هزار تبعه افغان در رزمایش راهیان قدس تکذیب شد,۲۲ دی ۱۴۰۳ - ۱۱:۲۳,https://newsmedia.tasnimnews.com/Tasnim/Uploaded/Image/1398/10/09/139810091829404819247984.jpeg,به گزارش گروه سیاسیخبرگزاری تسنیم، روابط عمومی سپاه حضرت محمد رسول‌الله (ص) تهران‌بزرگ در واکنش به انتشار خبری کذب و ساختگی در روزنامه شرق مبنی بر «ثبت‌نام 27 هزار تبعه افغانی برای شرکت در رزمایش راهیان قدس» به نقل از فرمانده سپاه تهران‌بزرگ، اطلاعیه‌ای صادر کرد. اطلاعیه در ادامه می‌آید: انتشار یک خبر ساختگی، عجیب و مشکوک به نقل از سردار حسن‌زاده، فرمانده سپاه حضرت محمد رسول الله (ص) تهران‌بزرگ از سوی روزنامه شرق پس از استیصال رسانه‌های معاند خارجی از استقبال مردم و رسانه‌ها از برگزاری رزمایش 110 هزار نفری پایتخت، یک اتفاق نادر و کم سابقه درباره نیروهای نظامی و اقتدار دفاعی کشور است. در شرایطی که حضور 110 هزار نیروی بسیجی مردمی سازمان یافته از اقشار مختلف، مومن و پای کار با دریایی از کمک های مومنانه، پیام آرامش و امنیت برای داخل و آمادگی دشمن‌شکن مقابل دشمن خارجی را مخابره می کند، یک رسانه رسمی با داستان سرایی از قول فرمانده سپاه تهران‌بزرگ، مدعی ثبت نام اتباع بیگانه برای شرکت در رزمایش راهیان قدس می شود! برخی در داخل با تولیداخبارجعلی، خط دشمن برای تضعیف رزمایش مهم، وحدت‌آفرین و دشمن‌شکن «راهیان قدس» را دنبال می‌کنند. روابط عمومی سپاه همیشه پیروز حضرت محمد رسول‌الله (ص) تهران‌بزرگ ضمن تاکید مجدد بر کذب بودن خبر روزنامه شرق، ناظر به این اقدام غیرحرفه‌ای که احتمالا با هدف تضعیف نیروهای مسلح به ویژه بسیج مردمی انجام شده است، موضوع را از مراجع قضایی و قانونی پیگیری خواهد کرد. انتهای پیام/
3235912,خطیب:کینه آمریکا از ایران دیرینه است/زیر بار تهدید نمی رویم,۲۱ دی ۱۴۰۳ - ۱۹:۴۸,https://newsmedia.tasnimnews.com/Tasnim/Uploaded/Image/1403/03/24/1403032418042727730290894.jpg,به گزارش گروه سیاسیخبرگزاری تسنیم،‌ وزیر اطلاعات در جلسه شورای تامین استان آذربایجان شرقی با بیان اینکه دی ماه برای ایران یک ماه سرنوشت ساز است گفت: از 9 دی ماه که میثاق با ولایت است، تا شهادت سردار شهید سلیمانی و روز جهانی مقاومت و 19 دی که آغاز پیروزمند انقلاب اسلامی است و 26 دی که با فرار شاه از کشور، در تاریخ ایران ماندگار شد. حجت الاسلام خطیب در جلسه شورای تامین استان آذربایجان شرقی و در آئین تکریم و معارفه مدیرکل اطلاعات استان با اشاره به پیشینه استان آذربایجان شرقی گفت: همواره در طول تاریخ ایران اسلامی و انقلاب اسلامی، درخشندگی و برجستگی های خاص خودش را دارد.وزیر اطلاعات ادامه داد: این خطه فرهیختگان بزرگی در ابعاد مختلف فقه، قرآن، هنر، صنعت، اقتصاد و ادبیات داشته که نقش بارزی در تاریخ انقلاب و ایران و اسلام داشته اند.وزیر اطلاعات یادآور شد: این استان همواره در انقلاب ها، نهضت ها و مقابله با ظلم نقش پررنگی را از خود نشان داده است.حجت الاسلام و المسلمین خطیب گفت: این خطه شهدای بزرگی به انقلاب اسلامی ایران تقدیم کرده است، از شهدای محراب گرفته، تا شهدای 8 سال دفاع مقدس و دیگر شهدا که از این سرزمین برخاسته اند.وزیر اطلاعات با اشاره به تلاش های رئیس جمهور شهید در اعتلای جایگاه کشور در دولت قبل گفت: دوره فعالی را برای جبهه انقلاب در دوران خدمت ایشان شاهد بودیم. *رویکرد دولت اطاعت و پیروی از رهبری است*حجت الاسلام والمسلمین خطیب با اشاره به برخی رویه ها؛ در انتقاد از رئیس جمهور که صرفا جنبه اقتصادی و سیاسی دارد و با نگاه تنگ نظرانه اعمال می شود گفت: این ظلم در حق دولت است که مطالباتی را مطرح کنیم که دولت وعده تحقق آن را در طول 4 سال داده است یا مشکلاتی که زمینه رفع آنها زمانبر است. و یا کسانی که بعنوان یاران دولت انتخاب شده اند در این مقطع حساس مورد خطاب و برخورد قرار دهیم و با شایعات واخبارجعلی، روند کار آنها را مختل کنیم و این ناشی گری و ظلم بزرگی است.وزیر اطلاعات تاکید کرد: در سراسر کشور همه باید همراه رئیس جمهور باشیم تا خواست رئیس جمهور در وفاق و انسجام ملی تحقق پیدا کند.وزیر اطلاعات با بیان اینکه رویکرد دولت اطاعت و پیروی از رهبری است گفت: رهبری نیز با حمایت های کلامی و عملی، پشتیبانی خود را از رئیس جمهور و دولت اعلام کرده است.حجت الاسلام والمسلمین خطیب ابراز امیدواری کرد که بتوانیم در این شرایط حساس به مردم خدمت کنیم، چرا که به فرموده امیرمومنان علی (ع) اگر مردم همراه باشند و مسئولان حق مردم را ادا کنند و با مردم ارتباط و تعامل خوبی برقرار کنند؛ آن زمان عزیز می شوند؛ دوام پیدا می کنند؛ عدالت استوار می شود و سنت ها و روش ها بر مسیر حق خواهد بود و جامعه اصلاح می شود و دشمنان مایوس می شوند. *کینه آمریکا با ایران دیرینه است*این عضو کابینه دولت چهاردهم با اشاره به دشمنی دیرینه آمریکا با جمهوری اسلامی ایران گفت: باید بدانیم که آمریکا همواره در دشمنی با دولت و مردم ما هیچ گاه کوتاهی نکرده است و اگر توفیق نداشته است بخاطر همراهی مردم، لطف الهی و هدایتهای رهبر عزیزمان بوده است.حجت الاسلام والمسلمین خطیب یادآور شد: در شرایط مختلف هیچ گاه آمریکا با کشور ما صداقت نداشته است و همواره بد عهدی کرده و به تعهدات خود پایبند نبوده است، از قرارداد الجزایر تا برجام و مذاکرات دولت سیزدهم در عمان.وزیر اطلاعات با اشاره به فرمایشات اخیر  مقام معظم رهبری در خصوص ماهیت دشمنی آمریکا گفت:  کینه آمریکا از ایران شتری است و ایرانی راکه یک روز بعنوان ایالت خود می دانسته و امروز از دست داده است، قطعا دست از دشمنی برنمی دارد. *ایران، زیر بار ظلم، فشار و تهدید نخواهد رفت*حجت الاسلام والمسلمین خطیب ادامه داد: آنهایی که شیفته آمریکا هستند، از بحث ما جداست، آنها نفوذی هستند، ولی کسانی که فکر می کنند با مذاکره و سازش می توان به نتیجه رسید که دشمن تمام تلاش خود را چه از طریق ارتباط، تحریم و فشار و اقدامات مشابه علیه کشور ما به کار خواهد گرفت.وزیر اطلاعات در ادامه تاکید کرد: با توجه به مواضع ظالمانه آمریکا علیه کشورمان، دولت همواره این را نشان داده است که زیر بار ظلم، فشار و تهدید نخواهد رفت.حجت الاسلام والمسلمین خطیب با استناد به بیانات مقام معظم رهبری گفت: در طول تاریخ انقلاب در شرایط و موضوعات مختلف، در ادوار ریاست جمهوری های امریکا از اوباما تا ترامپ و بایدن، در فتنه های داخلی دخالت کردند، از فتنه 88 گرفته تا اغتشاشات 98 و 1401 که این دخالت ها آشکار بودند.وزیر اطلاعات یادآور شد: تجربه نشان داده است که با تغییر نفرات ریاست جمهوری آمریکا، شاید شگردهای دشمنی شان تغییر داشته باشد، ولی راهبرد آمریکا در مخالفت و تلاش برای نابودی ایران هیچ تغییری نخواهد کرد و سرمنشا و سرنخ همه بحران هایی که در کشور اتفاق افتاده است، به آمریکا مربوط می شود.وزیر اطلاعات گفت: آمریکایی ها، طراحی ها و برنامه ریزی های مختلف را بکار می گیرند برای اینکه بتوانند تهدیدی برای کشور باشند، ابتدا موضوع هسته ای ایران را فعالانه مطرح کردند و امروز با گزارش اندیشکده های خود فروپاشی در داخل و سازش را برجسته کرده اند.حجت الاسلام والمسلمین خطیب گفت: دشمنی که هر روز تلاش می کند تا به این مردم و انقلاب ضربه بزند، صحبت از مذاکره می کند، مذاکرات قطر نمونه ای از بد عهدی های آمریکاست که به هیچ وجه به آن پایبند نبوده اند.وزیر اطلاعات با اشاره به اظهارات رئیس جمهور گفت: دکتر پزشکیان اعلام کرده است که ایران با فشار وادار به مذاکره نخواهد شد، ما را تهدید و تحقیر نکنید ما زیر بار تحقیر نمی رویم.ناامن سازی کشور از برنامه های دشمنان انقلاب اسلامی استحجت الاسلام والمسلمین خطیب در ادامه صحبت های خود گفت: بنا بر رصد دستگاه های اطلاعاتی، ناامن سازی کشور از برنامه های دشمنان انقلاب اسلامی است که اقدامات موثری در جهت مقابله با برنامه های دشمن صورت گرفته است. *آذربایجان شرقی، دروازه اقتصادی کشور است*حجت الاسلام والمسلمین خطیب با اشاره به ظرفیت های اقتصادی آذربایجان شرقی گفت: این استان دروازه اقتصادی است و اینکه 90 درصد فعالیت های استان بر دوش بخش خصوصی قرار دارد یک برجستگی شگرف است.وزیر اطلاعات گفت: توانمندی بخش خصوصی استان، ظرفیت بزرگی است که می توان برای  پیشبرد پروژه ها و طرح های نیمه تمام از این ظرفیت استفاده کرد چرا که، تلاش های نو، فکر های نو، خلاقانه و نوآورانه می تواند کمک کار همه در جهت پیشرفت و رفع مشکلات مردم شود.این عضو کابینه دولت چهاردهم یادآور شد: رئیس جمهور نیز به جهت تعهد و تعلق خاطری که به این استان دارد، توجه ویژه ای به استان آذربایجان شرقی دارد. *از هر اقدامی که منجر به تولید، سرمایه گذاری و اشتغالزایی شود، حمایت می کنیم*وزیر اطلاعات خطاب به دستگاه های امنیتی و قضایی گفت: باید از هر اقدامی که می تواند در تولید، سرمایه گذاری و اشتغالزایی وقفه ایجاد کند،  بپرهیزند و به فکر راهکار نو باشند.حجت الاسلام والمسلمین خطیب با تاکید بر تعامل با مردم گفت: تعامل همفکری، و هم افزایی باید در جهتی بکار گرفته شود که مشکلات مردم را اصلاح کند.وزیر اطلاعات با بیان اینکه در آذربایجان شرقی شاهد تراز امنیتی بالایی هستیم ادامه داد: در شرایط مختلف اغتشاشات با اقداماتی هوشمندانه می توان در جهتی حرکت کرد که هم جلوی ناهنجاری ها و چالش ها گرفته شود و هم قومیت ها و نگاه های مختلف عزیز شمرده شوند. *همه باید در جهت تحقق شعار وفاق ملی، همراه باشیم*وزیر اطلاعات گفت: تلاش های ما باید در جهت خدمت به تحقق شعار وفاق ملی باشد، هر چیزی که باعث ایجاد تعلل در امور می شود باید از آن پرهیز کنیم تا راه پیشرفت انقلاب اسلامی به قله پیشرفت سرعت گیرد.حجت الاسلام والمسلمین خطیب در خصوص فعالیت های 5 ماهه رئیس جمهور گفت: دکتر پزشکیان برخاسته از این خطه است و در همین مدت زمان کوتاه هم، نقش فعال و کارنامه موفقی در جهت وفاق، انسجام ملی و جذب حداکثری، تعامل با اقوام و مذاهب مختلف داشته است. *ابراز امیدواری امضای توافقنامه راهبردی با روسیه، در سفر آتی رئیس جمهور*وزیر اطلاعات با اشاره به سخنان و مواضع استوار رئیس جمهور علیه رژیم صهیونیستی و آمریکا گفت: رئیس همواره ضمن موضع گیری جهادی و ارزشی علیه رژیم صهیونیستی حمایت کشور از جبهه مقاومت را اعلام کرده است.حجت الاسلام والمسلمین خطیب با اشاره به سفرهای متعدد رئیس جمهور در جهت پیشبرد اهداف نظام ابراز امیدواری کرد، در سفر رئیس جمهور به روسیه شاهد امضای توافقنامه ی راهبردی با این کشور باشیم. انتهای پیام/
3235614,سردار نقدی: آمریکا ام‌الفساد قرن است,۲۱ دی ۱۴۰۳ - ۱۰:۳۳,https://newsmedia.tasnimnews.com/Tasnim/Uploaded/Image/1403/10/21/1403102110130160931867842.jpg,به گزارش خبرنگار دفاعیخبرگزاری تسنیم، سردار محمدرضا نقدی معاون هماهنگ کننده سپاه پاسداران در رزمایش بزرگ راهیان نور که از صبح امروز با حضور حدود 110 هزار نفر در تهران آغاز شده است، طی سخنانی با اشاره به اهداف این رزمایش بزرگ گفت: پیام جوانان غیرتمندی که امروز این رزمایش با عظمت و پرشکوه را برپا داشته‌اند، این است که دوران ظلم و استبداد جهانی به‌سر آمده است. ما دیگر ستم‌ها و جنایت‌های استکبار را تحمل نخواهیم کرد. وی افزود: جوانان مسلمان دیگر نمی‌توانند بنشینند و نظاره‌گری منفعل بر صحنه‌های جنایات بی‌نظیر رژیم صهیونی و آمریکا باشند، ملت‌ها از کشتار بی‌رحمانه و قساوت بی‌نظیر آمریکا و صهیونیست‌ها بستوه آمده‌اند. سردار نقدی گفت: شقاوتی که بشریت حتی از ابر جنایتکاران تاریخ مانند چنگیز، تیمور، هیتلر، استالین، موسولینی، ناپلئون، چرچیل و رضاخان و حتی جرج بوش ندیده بود و امروز دارد در رفتار آمریکا و اسرائیل در منطقه می‌بیند، صبر ملت‌ها را لبریز کرده است. وی افزود: کشتار‌های دسته‌جمعی کودکان، زنان و نوزادان با بمباران، شکنجه گرسنگی دادن، سرما دادن، به آتش کشیدن ده‌ها بیمارستان‌ها و کشتار کادر درمانی تخریب صد‌ها مدرسه و انهدام کامل تمامی دانشگاه‌های غزه بخشی از پیاده‌سازی لیبرال دمکراسی و حقوق بشر غربی در غزه است.معاون هماهنگ کننده سپاه با تاکید بر اینکه پیام این حضور این است، ما آماده‌ایم تا سراسر منطقه را از لوث متجاوزان آمریکایی و صهیونی پاکسازی کنیم، بیان داشت: اینها فرزندان همان رادمردانی هستند که برای جواز حضور در میدان جهاد و شهادت شناسنامه‌های خود را دستکاری می‌کردند، اینها همان جوانانی هستند که برای جهاد با دشمنان بشریت سر از پا نمی‌شناسند اینها جوانانی هستند که رهبر عزیزمان در وصف آنها فرمودند مثل حججی بر پای پدر و مادر‌های خود می‌افتند و بوسه میزنند تا رضایت آنها را برای حضور در جهاد مقدس جلب کنند. سردار نقدی گفت: اینها جوانانی هستند که داغ همرزمانشان بر دل آنها سنگینی می‌کند؛ شهیدانی همچون حاج قاسم، ابومهدی، سیدحسن، سیدهاشم، سیدمحسن، سنوار، هنیه نیلفروشان، زاهدی، سید رضی و نزدیک به 17 هزار کودک شهید. در قبیله ما جوانمردان نمی‌گذارند سلاح همرزمان شهیدشان بر زمین بماند و امروز اینها به خونخواهی آمده‌اند؛ حاج قاسم ما یک ماموریت نیمه تمام داشت، اینها آمده‌اند بگویند ما مصممیم ماموریت نیمه تمام حاج قاسم را تمام کنیم و امروز از هر زمانی برای اینکار مناسب‌تر است، نباید بگذاریم این فزصت استثنایی از دست برود، رژیم آمریکا و رژیم صهیونی در ضعیف‌ترین وضعیت خود از بدو تاسیس این حکوم‌های منحوس تا امروز قرار دارند. وی تصریح کرد: قدرت نظامی آمریکا تحلیل رفته ناو‌های هواپیمابر آن هر روز از موشک‌های مردم تحت محاصره یمن توسری می‌خورند و جز بمباران‌های کور هیچ غلطی نمی‌توانند، بکنند با وجود 15 ماه کشتار بی‌رحمانه مردم یک سرزمین بسیار کوچک ارتش صهیونی در باتلاق‌گیر کرده و هر روز از جوانانی که از زیر آوار‌های 70 هزار خانه تخریب شده بر می‌خیزند، سیلی‌های سنگینی می‌خورد و نمی‌تواند به هیچ کدام از اهداف خود برسد. معاون هماهنگ کننده سپاه خاطرنشان ساخت: در عرصه قدرت سیاسی آمریکا به انزوا کشیده شده و در رای گیری‌های سال‌های اخیر سازمان ملل دولت‌هایی کمتر از انگشتان دست در کنار آن مانده‌اند و بعضا تنهای تنها مانده و رئیس رژیم صهیونی تحت تعقیب قضایی دولت‌های دنیاست. از لحاظ وجاهت بین ملت‌ها سران این دو رژیم آدمکش اگر احیانا جرات کنند به کشوری سفر کنند با امواج عظیم اعتراض ملت‌ها مواجه خواهند شد و هذیان‌گویی‌های رهبر جانی جدید آمریکا در ادعای ارضی علیه همسایگانش در شمال و جنوب آمریکا وضع را از اینهم برای آنها خرابتر خواهد کرد. از لحاظ قدرت فرهنگی به زیر صفر سقوط کرده‌اند و با حمام خونی که از مظلومان براه انداختند، فرهنگ آمریکایی و تفکر لییرال دمکراسی را برای ابد به خاک سپردند. ضعف و ورشکستگی آمریکا را نه فقط در ناتوانی ساماندهی آسیب دیدگان کاترینا، بلکه امروز هم می‌شود در شکست آنها در مهار آتش‌سوزی لس‌آنجلس به‌وضوح دید. وی افزود: از لحاظ قدرت اقتصادی رشد اقتصاد رژیم صهیونی به زیر صفر نزول کرده و آمریکا با 33 هزار میلیارد دلار بدهی که سالانه 3 هزار میلیارد دلار به آن اضافه می‌شود عملا یک اقتصاد ورشکسته است که برای سرپا نگهداشتن خود به دزدی روی آورده با تبانی و جاسوسی درصدی از نفت بعضی کشور‌ها را که نمی‌خواهم نام ببرم را به بهانه اینکه ما شما را نجات دادیم، تصاحب می‌کند و یا با توطئه و دو بهم زنی کشور‌های غنی را بی‌دولت می‌کنند و بعد مثل زالو روی منابع نفتی این کشور‌ها می‌افتند، می‌دزدند و غارت می‌کنند؛ همین واقعیتی که امروز در سوریه و سودان و لیبی می‌بینیم غافلند از اینکه اوضاع به همین منوال نخواهد ماند خیلی زود مقاومت‌های مردمی این کشور‌ها سر بر می‌آورند و اتفاقا بی‌دولت کردن بلای سختی برای جان آنها خواهد شد؛ چرا که آنوقت همه می‌توانند مثل یمن فارغ از دیپلماسی حاکم برجهان حق جهاد را ادا کنند و جاهدوا فی الله حق جهاده را عملی سازند. سردار نقدی گفت: همه بدانند ملت‌ها آماده‌اند نه فقط جوانانشان را برای جانفشانی به جبهه‌ها گسیل کنند، بلکه خودشان هم آماده تحمل همه سختی‌ها برای پایان دادن به این لکه‌های ننگ بشریت هستند. همه می‌دانند، ملت‌ها آماده‌اند این را مردم مظلوم و مقتدر غزه با مقاومت و زیر ده‌ها هزار تن بمب آمریکایی و تحمل گرسنگی و تشنگی و سرما و داغ عزیزان ثابت کردند و حسرت یک آخ را به دل جباران گذاشتند. وی تصریح کرد: همه می‌دانند ملت‌ها آماده‌اند این را مردم با صلابت لبنان در 14 ماه جنگ و زمین‌گیر کردن دشمن با وجود از دست دادن خانه‌ها و کاشانه‌ها و مهم‌تر از آن استمرار جهاد در فقدان رهبران اسطوره‌ای خود اثبات کردند. همه می‌دانند ملت‌ها آماده‌اند این را مردم باعظمت یمن با مقاومت بی‌نظیر تحت شدید‌ترین حملات و تحریم‌ها و محاصره ظالمانه و از دست دادن زیرساخت‌ها نشان دادند. همه بدانند ملت‌ها آماده‌اند این را مردم افغانستان با تحمل سختی‌ها و قربانی دادن‌های میلیونی و اخراج دو ابرقدرت شوروی و آمریکا از سرزمینشان ثابت کردند سردار نقدی افرزد: همه بدانند ملت‌ها آماده‌اند این را مردم عراق هم در ایستادگی مقابل بمب‌گذاری‌های زنجیره‌ای داعش و آمریکا و با اخراج دولت دست نشانده آمریکا و بخش اعظم نظامیان متجاوز از عراق احراز کردند. دولت‌ها اگر آماده نیستند، بروند خودشان را آماده کنند و دولت‌ها هم در قد و شان چنین ملت‌های فداکاری به میدان بیایند.  ملت‌ها آماده فداکاری‌های بزرگی دراین مبارزه هستند نه فقط جوانانشان را به میدان می‌فرستند، بلکه آماده‌اند سختی‌های ناشی از این جهاد را هم در زندگی خود تحمل کنند و بهای آنرا بپردازند چرا که قدر نتایج این جهاد عظیم برای آنها روشن است. معاون هماهنگ کننده سپاه گفت: امروز بیشتر از همیشه بر همگان روشن شده که آمریکا همانطور که امام راحل بزرگوار می‌فرمودند‌ ام‌الفساد قرن است؛ همانطور که آن حکیم و رهبر بی‌نظیر انقلابی می‌فرمودند همه گرفتاری‌های ما از آمریکاست. اگر ملت‌ها مجبورند برای مبارزه با فرق ضاله‌ای مثل بهاییت و وهابیت و قادیانی‌گری و شیطان پرستی به سختی و رنج بیفتند، می‌دانند مرکز همه اینها در حیفاست و با آزادی آنجا از هم می‌پاشد. وی تصریح کرد: اگر ملت‌ها هر روز باید در مبارزه با قاچاق اسلحه و عملیات تروریستی جوان بدهند، مرکز سازماندهی اینها پایگاه‌های آمریکا در منطقه و موساد است و با تصرف آنها این سختی‌ها می‌رود و نیاز به کنترل مرز‌ها و دیوار کشی‌ها بشدت کاهش می‌یابد بشریت نفس راحتی خواهد کشید. سردار نقدی افزود: اگر آلودگی به اعتیاد افیون و الکل جوامع را تهدید می‌کند برای مقابله با قاچاق مواد مخدر قربانی می‌دهند مرکز این شبکه در تل‌آویو که زده شود، بخش اعظم این بساط برچیده خواهد شد. اگر از تحریم‌های اقتصادی و باند‌های مافیایی قاچاق ارز که معیشت همه را تهدید می‌کند، ناراحتند با قطع شدن امید آمریکا و صهیونیست‌ها به تبدیل کردن این مشکلات به ابزار تسلط مجدد بر ایران همه ناترازی‌ها در مسیر حل قرار می‌گیرد. سردار نقدی بیان داشت: اگر به‌دنبال آرامش و امنیت هستیم می‌دانیم که تا آمریکا و رژیم صهیونی در این منطقه هستند منطقه روی آرامش نخواهد دید؛ لذا اگر این دو جرثومه فساد را از منطقه ریشه‌کن کنیم با یک تیر صد نشان زده‌ایم. امروز نه فقط ملت‌های مسلمان، بلکه بشریت برای محو رژیم صهیونی لحظه شماری می‌کند این خواسته را مردم انگلیس و نروژ و دانشجویان دانشگاه‌های آمریکا در راهپیمایی‌ها زیر باران و برف و یخبندان و تحمل ضرب ضرب و شتم و زندان فریاد زدند. معاون هماهنگ کننده سپاه در پایان گفت: این را نه فقط مردم صنعا بلکه حتی مردم سیدنی هر هفته بدون تعطیل در جمعه و یکشنبه در کف خیابان‌ها هستند فریاد زدند. انتهای پیام/
3235607,رزمایش بزرگ راهیان قدس در تهران برگزار شد,۲۱ دی ۱۴۰۳ - ۱۰:۱۴,https://newsmedia.tasnimnews.com/Tasnim/Uploaded/Image/1403/10/21/1403102110130160931867844.jpg,به گزارش گروه دفاعیخبرگزاری تسنیم، رزمایش بزرگ فرهنگی-رزمی 110 هزار نفری «راهیان قدس» صبح امروز (جمعه) با حضور بسیجیان پایتخت، جهادگران، اعضای گردان‌های امام حسین (ع)، گردان بیت‌المقدس، گردان امام علی (ع) و همچنین گردان‌های فاتحین به همت سپاه محمد رسول‌الله(ص)‌ تهران بزرگ و در قالب رزمایش اقتدار پیامبر اعظم 19 سپاه پاسداران انقلاب اسلامی برگزار شد. در این رزمایش علاوه بر نمایش ادوات و تجهیزات دفاعی، رزمایش بزرگ توزیع 110 هزار بسته معیشتی و 670 سری جهیزیه و تعداد قابل توجهی لوازم‌التحریر نیز در تهران در قالب کمک مومنانه برگزار شد که توسط مردم مومن، خیرین و پایگاه‌های مقاومت بسیج جمع‌آوری شده و در میان مردم آبرومند و عزتمند تهران توزیع خواهد شد. هدف رزمایش راهیان قدس که پیام آن آمادگی همه‌جانبه بسیجیان برای مقابله با هر تهدید است، نشان دادن سطح آمادگی، انسجام و مهارت‌های حرفه‌ای بسیجیان در امداد و نجات، دفاع از کوی و برزن و مقابله با عملیات‌های تروریستی بود. در این رزمایش، بسیجیان از سه راه تهرانپارس تا چهاراره ولی‌عصر (عج) با حفظ انسجام سازمانی آمادگی خود را برای اجرای فرامین فرمانده معظم کل قوا اعلام کردند. سردار حسن حسن‌زاده فرمانده سپاه تهران بزرگ پیش از این درباره این رزمایش گفته بود که این رزمایش، یک رزمایش فرهنگی - رزمی محسوب می‌شود که چند پیام دارد؛ اولاً اعلام آمادگی همه‌جانبه بسیجیان برای مقابله با هر تهدید است؛ از سوی دیگر پیام ملت عظیم ما را به دشمنان انقلاب اسلامی صادر می‌کند تا بدانند که همچنان فدائیان مردم و ملت در صحنه حضور دارند و هر وقت نیاز باشد جان خودشان را فدای این ملت و کشور خواهند کرد و در این مسیر محکم و استوار ایستاده‌اند. فرمانده سپاه تهران تاکید کرده بود که برگزاری رزمایش راهیان قدس یک پیام مهم دیگر هم برای دشمنان انقلاب اسلامی دارد و آن اینکه متوجه این خروش و جوشش مردمی در ایران باشند؛ چرا که حضور جوانان و نوجوانان در این رزمایش برای اعلام آمادگی و قدرت‌نمایی توان بسیج در عرصه‌های مختلف است. انتهای پیام/
3235552,سردار شیخیان:سامانۀ ضد بالستیک به پدافند هوایی الحاق می‌شود,۲۰ دی ۱۴۰۳ - ۲۲:۴۷,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش خبرنگار دفاعیخبرگزاری تسنیم، سردار شیخیان، فرمانده پدافند هوایی نیروی هوافضای سپاه در برنامه صف اول در رابطه با رزمایش اقتدار پیامبر اعظم 19 گفت: اصولاً رزمایش‌ها،‌ برنامه‌های جاری و سالیانه در نیروهای مسلح هستند و به منظور تمرین رزم ما قبل از مرحله جنگ در نیروهای مسلح انجام میشوند؛ با این نگاهی که بنده عرض کردم این برنامه‌ریزی‌ها در سطح ستاد کل نیروهای مسلح و قرارگاه مرکزی حضرت خاتم انجام می‌شود و این برنامه‌ها برابر سیاست‌ها و سناریوهای تهدید که از قبل مورد بررسی قرار گرفته می‌شود تدوین شده و به نیروهای مسلح ابلاغ می‌شود. وی افزود: رزمایش‌های حوزه پدافند هوایی هم در قالب رزمایش مشترک مدافعان حریم ولایت، سالانه در قالب همین برنامه تدوین می‌شود و به صورت مشترک بین یگان های سپاه و ارتش و غالباً همزمان و یا در یک برنامه پیوسته به مرحله اجرا گذاشته می‌شود؛ این رزمایشی که امروز تمام شد، دقیقا در قالب همین فرایند انجام شد، سناریوها مشخص شد و از طریق قرارگاه مشترک پدافند هوایی به عنوان متولی عملیاتی این موضوع و یگان‌های توسعه یافته از سپاه و ارتش در قالب یک فرایند مشترک و تحت کنترل عملیاتی قرارگاه پدافندی هوایی ابلاغ شد و نسبت به انجام سناریوها و ماموریت‌های اقدام کرد. سردار شیخیان ادامه داد: اصولاً رزمایش در دو بخش تقسیم بندی می‌شود؛ در قالب یک قرارگاه آبی به عنوان نیروهای مدافع و قرارگاه نارنجی به عنوان نیروهایی که نقش دشمن و عملیات تخاصم را بر عهده دارند. رزمایش امسال با در نظر گرفتن شرایط موجود، سناریوهای تهدید برنامه‌ریزی شد و بخشی‌اش در مجموعه نطنز انجام شد و در ادامه نیز در سایر نقاط انجام خواهد شد. فرمانده پدافند هوایی نیروی هوافضای سپاه عنوان کرد: سناریوهای مختلفی در این رزمایش اجرا شد؛ یکی از این سناریوها پهپادهای پرسه‌زن هستند که یکی از تهدیدات نوظهور در حوزه پدافند هوایی به شمار می‌آیند. وی در ادامه گفت: در خصوص پهپاد پرسه زن ویژگی‌های خاص این تهدید شرایط خاصی را ایجاد می‌کند؛ یکی اینکه این تهدیدها می‌تواند مسئله پر حجم بودن آن باشد و با توجه به ارزان قیمت بودن آن می‌تواند به نوعی توسط هر دشمنی بر علیه ما به کارگیری شود؛ خیلی از سامانه‌ها توانایی درگیری با این پهپادهای پرسه زن را دارند ولی قاعدتاً سامانه‌های موشکی سامانه‌هایی هستند که مهمات گران قیمتی دارند و به لحاظ اقتصادی چالش بزرگی را برای نیروهای مسلح ایجاد می‌کرد؛ در این سال‌ها با ابداعاتی که در نیروهای مسلح صورت گرفت ما نسلی از سامانه‌های پدافندی را توسعه دادیم که متناسب با اهداف کم سرعت و پرسه زن و سامانه‌های بسیار ارزان قیمتی هستند که از خود این پهبادها ارزان‌تر هستند و این امکان را به ما می‌دهد که ما بتوانیم به صورت پر حجم و پرتعداد به صورت موثر بر علیه این اهداف استفاده کنیم. فرمانده پدافند هوایی نیروی هوافضای سپاه در بخش دیگری از سخنانش مطرح کرد: یکی از برنامه‌هایی که در نیروی هوافضا پیگیری شد و توسط دانشمندان ما به سرانجام رسید، تولید سامانه در حوزه ارتفاع پست و مقابله با کروز بود که ثمره آن تبدیل شد به محصولی به نام موشک 9 دی که این سامانه میتواند با اهداف در یک بعد معینی بر علیه بمب‌های بالدار، بمب‌های هوشمند، بمب‌های سنگر شکن و یا موشک‌های کروز درگیر شود. وی افزود: به نوعی ما با این رزمایش، این سامانه ها را به تعداد زیادی به مجموعه رینگ پدافندی کشور الحاق کردیم و کاربران ما با تمریناتی که از قبل داشتند، در میدان رزم واقعی با استفاده از مهماتی که برایشان پیش بینی شده بود، چه مهمات بمب های بالدار و هوشمند و سنگرشکن و همچنین موشک های کروزی که به عنوان نیروی نارنجی به آن منطقه دفاع شونده حمله ور شدند، این سامانه درگیر شد و الحمدالله تمام اهداف خود را با موفقیت مورد اصابت و انهدام قرار داد. وی افزود: انشالله در آینده نزدیک ما شاهد تست سامانه دفاع ضد بالستیک بومی جمهوری اسلامی خواهیم بود که قطعاً معادلات بسیار زیادی را در حوزه نظامی و اذهان کشورهایی که تخاصم دارند با جمهوری اسلامی، به وجود خواهد آورد. انتهای پیام/
3235321,سرلشکر سلامی: امروز از هر زمان دیگری آماده‌تر هستیم,۲۰ دی ۱۴۰۳ - ۱۵:۰۳,https://newsmedia.tasnimnews.com/Tasnim/Uploaded/Image/1402/12/21/1402122110423685929594224.jpg,به گزارش خبرنگار دفاعیخبرگزاری تسنیم، سردار سرلشکر حسین سلامی فرمانده کل سپاه پاسداران ظهر امروز در جمع پیشمرگه‌ها و بسیجیان گردان‌های امام حسین(ع) لشکر 29 نبی اکرم استان کرمانشاه و در حاشیه رزمایش پیامبر اعظم 19 سپاه گفت: در این روز پرافتخار و به یاد ماندنی توفیق حاصل شد که جمع فرماندهان دلاور و شریف نیروی زمینی سپاه؛ قرارگاه نجف اشرف و سپاه استانی حضرت نبی اکرم و آحاد رزمندگان و بسیجیان گردان‌های امام حسین (ع) سپاه نبی اکرم (ص) کرمانشاه حضور داشته باشم. وی افزود: مردم کرمانشاه استان قهرمان‌پرور و مرزداران غیور و جوانمرد این سرزمین هستند. خصوصاً مردمان این منطقه اورامانات، پاوه جوانرود، ثلاث باباجانی و اینجا که ما امروز به رزمندگان و مردمان آن در ازگله زحمت داده‌ایم. فرمانده کل سپاه پاسداران با بیان اینکه مردم کرمانشاه همیشه به صفت حماسه آفرینی، غیرت، جوانمردی،فتوت و محبت شهره هستند، تاکید کرد: ما امروز جمع شده‌ایم تا اعلام کنیم برای دفاع از تمامیت ارضی، استقلال و عزت و کرامت ملت بزرگ ایران و کشور پهناور و وسیع ایران اسلامی از هر زمان دیگری آماده‌تر هستیم. وی افزود: ما در مناطق پیرامونی خود در دور و نزدیک نیت‌های دشمنان خود را کاملاً مشاهده کرده‌ایم به نحوی که مستکبران با محوریت و سرکردگی آمریکا و متحدان منطقه‌ای او و رژیم صهیونیستی برای مسلمانان هیچ ارمغانی غیر از آتش افروزی تفرقه، ویرانی، عقب ماندگی به دنبال و به همراه نداشته‌اند. سرلشکر سلامی ادامه داد: در ذهن و فکر و آرزوی دشمنان ما این رویا موج می‌زند. آن‌ها فکر می‌کنند برای اینکه ادامه حیات بدهند و در امنیت زندگی کنند باید سرنوشت، امنیت و خانه و کاشانه مسلمانان را به آتش بکشند. در این راستا آن‌ها از هیچ اقدامی دریغ نمی‌کنند حتی به ملت‌هایی که با آن‌ها کاری ندارند نیز حمله ور می‌شوند. فرمانده کل سپاه پاسداران ضمن اشاره به تهاجمات اخیر رژیم صهیونیستی به سوریه تصریح کرد: شما تهاجمات اخیر رژیم صهیونیستی به مردم بی‌دفاع سوریه و ویرانی کارخانجات، صنایع، زیرساخت‌ها و قدرت دفاعی این ملت مظلوم را مشاهده کرده‌اید. شما به چشم خود مشاهده کردید که اگر یک ملت بی‌پناه شده و قدرتمند و قوی نباشد این جنایتکاران تاریخ مهلت نمی‌دهند. وی افزود: از منطق، عدالت و انصاف در مرام واقعی آن‌ها هیچ خبری نیست. اگر احساس کنند کشوری ضعیف است به آن حمله می‌کنند و آن را ویرانه می‌کنند مردمانش را زیر آوار دفن می‌کنند و به نوزادان آن نیز رحم نمی‌کنند. فرمانده کل سپاه پاسداران تاکید کرد: باید قوی، سترگ و آماده بود. فلسفه حضور شما در این میدان و حقیقت مطلب فقط برای نشان دادن اراده، عزم و استواری گام‌های ملت است چرا که شما نماد آمادگی ملت ایران هستید. وی با اشاره به گردهمایی و صف‌کشی بسیجیان و پیشمرگ‌های کرد مسلمان در حاشیه برگزاری رزمایش پیامبر اعظم 19 نیروی زمینی سپاه تصریح کرد: این یک افتخار بزرگ است که امروز شما در این فضای روح افزا که به انسان قدرت، روحیه،  اعتماد و آرامش می‌دهد و به دشمنان نشان می‌دهد که این سرزمین با محاسبات آن‌ها درباره دیگران بسیار متفاوت است، صف آرایی کرده‌اید. سرلشکر سلامی خطاب به بسیجیان حاضر در میدان خاطرنشان کرد: از اینکه به دعوت سپاه لبیک گفتید و در این اجتماع حاضر شدید و از شما برادران عزیزی که از شهرستان‌های اسلام آباد غرب، سرپل ذهاب گیلان غرب قصر شیرین روانسر جوانرود و پاوه دست به دست همدیگر داده‌اید و در اینجا حضور پیدا کردید و اعتقاد و باور خود را نشان دادید و از آحاد رزمندگان نیروی زمینی که در رزمایش پیامبر اعظم 19 قدردانی می‌کنم. انتهای پیام/
3235200,سازماندهی پهپادهای پرسه‌زن با بردهای ۴۰تا۱۰۰کیلومتر در نزسا,۲۰ دی ۱۴۰۳ - ۱۲:۲۹,https://newsmedia.tasnimnews.com/Tasnim/Uploaded/Image/1403/06/18/1403061812295911030933724.jpg,به گزارش خبرنگار دفاعیخبرگزاری تسنیم، سردار محمد پاکپور فرمانده نیروی زمینی سپاه در حاشیه رزمایش پیامبر اعظم 19 در جمع خبرنگاران با اشاره به ویژگی‌های این رزمایش عنوان کرد: امروز بخش پایانی رزمایش پیامبر اعظم 19 است که در منطقه ازگله در حال اجراست و در بخش پایانی رزمایش ما چند مرتبه آتش ریزی و عملیات پهپادی را در نقاط تجمع انجام دادیم و در سناریوی خود نقاط تجمع دشمن فرضی را با موفقیت هدف قرار دادیم. وی افزود: ما یک عملیات پیش دستانه را علیه دشمنان فرضی و تروریست‌هایی که به پایگاه ما حمله می‌کنند انجام دادیم و اهداف خود را با موفقیت محقق کردیم. سردار پاکپور با اشاره به حضور پهپاد‌های پرسه زن و انتحاری در منطقه عمومی رزمایش یادآور شد: پهپاد‌های ما امروز بر روی نقاط تجمع عناصر تروریست آتش گشودند و با موفقیت اهداف مورد نظر را نابود کردند. وی تصریح کرد: در نیروی زمینی سپاه پهپادهای پرسه زن با بردهای مختلف 100، 70 و 40 کیلومتر را سازماندهی کرده‌ایم. فرمانده نیروی زمینی سپاه همچنین گفت: امروز پهپادهای با برد 40 کیلومتر را تست و ارزیابی کردیم که تا این لحظه نتیجه بسیار خوبی به همراه داشته است. وی در پایان با اشاره به اینکه همه تولیدات ما در سازمان رزم نیروی زمینی سپاه نتایج موفقیت آمیزی در این رزمایش داشتند، خاطر نشان کرد: همه اهداف رزمایش با موفقیت محقق شده است. انتهای پیام/
3235189,افزایش حجم آتش، تحرک و دقت در اصابت در نیروی زمینی سپاه,۲۰ دی ۱۴۰۳ - ۱۲:۲۰,https://newsmedia.tasnimnews.com/Tasnim/Uploaded/Image/1402/08/27/1402082716342610028801694.jpg,به گزارش خبرنگار دفاعیخبرگزاری تسنیم، سردار سرلشکر حسین سلامی فرمانده کل سپاه در جریان برگزاری رزمایش پیامبر اعظم 19 نیروی زمینی سپاه پاسداران و در جمع خبرنگاران، گفت: امروز نیروی زمینی سپاه با تعدادی از یگان‌های نیروی مخصوص و پشتیبانی آتش و واحدهای پهپادی در حال اجرای رزمایش است. وی افزود: ارزیابی و نمایش آمادگی‌های رزمی واحدهای مختلف نیروی زمینی سپاه و ترکیب رسته‌ها در یک عملیات واحد در حال اجراست. سرلشکر سلامی تاکید کرد: بخش‌های پیشرفته و نوین در قدرت رزمی‌ نیروی زمینی سپاه وارد شده است، مثل پهپادهای نقطه‌زن، پرسه‌زن و ریزپرنده‌ها و نیز موشک‌های زمین به زمین که امروز با دقت بسیار بالا در پشتیبانی از واحد‌های سطحی نیروی زمینی عمل می‌کند و در ترکیب با آتش توپخانه و ادوات و بخش‌های ضدزره اهداف را مورد اصابت قرار می‌دهند. فرمانده کل سپاه پاسداران تاکید کرد: آنچه امروز در نیروی زمینی سپاه دیده می‌شود افزایش حجم آتش، تحرک و دقت در اصابت است. سرلشکر سلامی یادآور شد: اکنون بسیاری از مهمات نیروی زمینی سپاه هدایت‌شونده است که با زدن یک مهمات یک هدف را منهدم می‌کند. نیروی زمینی سپاه به سمت هوشمند شدن در عرصه‌های مختلف حرکت می‌کند‌. فرمانده کل سپاه پاسداران گفت: در بخش فناروی اطلاعات، ارتباطات، جنگ الکترونیک، پهپادها، موشک‌ها، ضدزره و تاکتیک‌های رزم زمینی نیروی زمینی سپاه پیشرفت‌های خوبی داشته است. در عملیات امنیتی و دفاعی نیز نیروی زمینی سپاه پیشرفت‌های قابل‌ توجهی داشته است‌. وی تأکید کرد: امروز ما بیشتر جنبه‌های رزم امنیتی نیروی زمینی را در این رزمایش دیدیم و جنبه‌های دفاعی آن در رزمایش دیگر تا پایان سال در استان خوزستان اجرایی خواهد شد. فرمانده کل سپاه پاسداران یادآور شد: امروز باز هم شاهد حرکت واحدها و هدایت آتش‌ها در صحنه یک عملیات مشترک بین تمام رسته‌های نیروی زمینی بودیم. انتهای پیام/
3235146,اجرای آتش سنگین یگان‌های توپخانه نزسا در رزمایش,۲۰ دی ۱۴۰۳ - ۱۱:۲۸,https://newsmedia.tasnimnews.com/Tasnim/Uploaded/Image/1403/10/20/1403102015044477631862954.jpg,به گزارش خبرنگار دفاعیخبرگزاری تسنیم، یگان‌های توپخانه و ادوات نیروی زمینی سپاه در آخرین مرحله از رزمایش پیامبر اعظم 19 با اجرای آتش سنگین انهدام مواضع تروریست‌ها را تمرین کردند. در این‌مرحله یگان‌های توپخانه با انواع توپ‌های 122، 130 و 155 به اجرای آتش سنگین پرداختند.  انتهای پیام/
3235137,شلیک موفق موشک‌های ضدزره دهلاویه و الماس در رزمایش,۲۰ دی ۱۴۰۳ - ۱۱:۱۸,https://newsmedia.tasnimnews.com/Tasnim/Uploaded/Image/1403/10/20/140310201118215731861324.jpg,به گزارش خبرنگار دفاعیخبرگزاری تسنیم، در بخش دیگری از مرحله نهایی رزمایش پیامبر اعظم 19 نیروی زمینی سپاه، یگان‌های ضد زره به اجرای عملیات پرداختند. در این مرحله یگان‌های ضد زره نیروی زمینی سپاه با موشک‌های تمام ایرانی دهلاویه و الماس خودروهای انتحاری و محل تجمع تیم‌های تروریستی را با دقت منهدم کردند. موشک دهلاویه یک موشک ضد زره هدایت لیزری است که برد آن به 7 تا 8 کیلومتر می‌رسد ‌و قادر است با دقت انواع زره و استحاکامات را منهدم کند. موشک الماس نیز یک موشک ضد زره با قابلیت حمله از بالا یا تاپ اتک است که توسط متخصصان صنایع دفاعی طراحی و تولید شده است. انتهای پیام/
3235130,تمرین قطع ارتباط مخابراتی تیم‌های تروریستی در رزمایش سپاه,۲۰ دی ۱۴۰۳ - ۱۱:۱۱,https://newsmedia.tasnimnews.com/Tasnim/Uploaded/Image/1403/10/20/1403102011112965031861294.jpg,به گزارش خبرنگار دفاعیخبرگزاری تسنیم، در جریان مرحله نهایی رزمایش پیامبر اعظم 19 یگان جنگ الکترونیک نیروی زمینی سپاه به اجرای عملیات پرداخت. در این مرحله یگان جنگ الکترونیک نیروی زمینی سپاه با اجرای عملیات آفندی قطع ارتباط مخابراتی تیم‌های تروریستی را تمرین کرد. در این تمرین از تجهیزات پیشرفته بومی که بدست متخصصان داخلی طراحی و تولید شده، استفاده شد. انتهای پیام/
3235124,عملیات گردان ویژه تک‌تیرانداز سپاه در مرحله نهایی رزمایش,۲۰ دی ۱۴۰۳ - ۱۰:۵۹,https://newsmedia.tasnimnews.com/Tasnim/Uploaded/Image/1403/10/16/1403101619011766731837054.jpg,به گزارش خبرنگار دفاعیخبرگزاری تسنیم، گردان ویژه تک‌تیرانداز دانشگاه حضرت امیرالمومنین نیروی زمین سپاه در آخرین مرحله از رزمایش پیامبر اعظم 19 به اجرای عملیات پرداخت. در این مرحله گردان ویژه تک تیرانداز با تسلیحات مختلفی همچون SVD و اورسیس اهداف خود را در فاصله‌های 700 تا هزار متری با موفقیت مورد اصابت قرار دادند.  انتهای پیام/
3235113,انهدام اهداف با پهپادهای سپاه در رزمایش پیامبر اعظم۱۹,۲۰ دی ۱۴۰۳ - ۱۰:۴۷,https://newsmedia.tasnimnews.com/Tasnim/Uploaded/Image/1403/10/20/1403102015043593331862954.jpg,به گزارش خبرنگار دفاعیخبرگزاری تسنیم، در جریان مرحله نهایی رزمایش پیامبر اعظم 19 نیروی زمینی سپاه، پهپادهای رزمی و انهدامی نزسا به اجرای عملیات پرداختند. در این مرحله پهپادهای مهاجر 6 مجهز به بمب‌های سری قائم اهداف از پیش تعیین شده را با دقت منهدم کردند. یکی از ویژگی مهم این مرحله استفاده انبوه از FPV ها توسط رزمندگان نیروی زمینی سپاه بود. این ریزپرنده‌های انهدامی که به تازگی به یگان‌های رزمی نیروی زمینی سپاه الحالق شده‌اند برای نخستین مرتبه در این رزمایش بکارگیری شدند. FPVهای نیروی زمینی سپاه در قالب یک سناریوی تهاجمی و با سرعت عمل بالا اهداف از پیش تعیین شده را کشف و منهدم کردند. انتهای پیام/
3235089,سلامی: حزب‌الله در نبرد زمینی دارای قدرت، تدبیر و سلاح است,۲۰ دی ۱۴۰۳ - ۱۰:۲۳,https://newsmedia.tasnimnews.com/Tasnim/Uploaded/Image/1403/03/04/1403030414545084130147074.jpg,به گزارش خبرنگار دفاعیخبرگزاری تسنیم، سردار سرلشکر حسین سلامی فرمانده کل سپاه  در پاسگاه فرماندهی رزمایش پیامبر اعظم 19، اظهار داشت: درک معناداری از تهدیدات در نیروی زمینی ما وجود دارد که این ادراک درست از مخاطرات و تهدیداتی است که پی‌آمد تحولاتی در سطح منطقه و حتی خارج از منطقه ما اتفاق افتاده و نشان داده که نیروی زمینی سپاه چگونه خودش را با شرایط جدید تطبیق می‌دهد و توسعه‌های این نیرو متناسب با نیازهای جدید اتفاق می‌افتد. وی افزود: اگر دشمن برتری مطلق هوایی در غزه دارد که واقعاً مردم بی‌دفاع و فاقد هیچ ساختار دفاع هوایی را شبانه‌روز مورد هدف قرار می‌دهد ولی در زمین متوقف می‌شود و شکست می‌خورد و دست برتر را از دست می‌دهد، به این دلیل است که مردان غزه با همه محدودیت‌های تسلیحاتی روی زمین قلب‌هایشان مطمئن است، قدم‌هایشان ثابت و سینه‌هایشان ستبر است. زمین برای آنان محکم است و مثل کوه‌های استوار روی زمین محکم هستند. فرمانده کل سپاه پاسداران تاکید کرد: اگر در لبنان دشمن در برتری کامل هوایی عمل و بمباران می‌کند اما وقتی این عملیات‌ها در زمین امتداد پیدا می‌کند، دشمن متوقف می‌شود چون حزب‌الله در نبرد زمینی هم دارای قدرت، هم تدبیر، هم سلاح است. سرلشکر سلامی یادآور شد: ما دیدیم حتی نظام سوریه سرنوشتش روی زمین مشخص شد و در آنجا نبردها فقط زمینی بود و یک بعد هوایی خیلی محدودی داشت. حتی به مرور که فناوری‌ها در عرصه هوایی و فضایی تکامل پیدا می‌کند، اما نیروهای زمینی در تحقق اهداف نهایی هر جنگی، قاطع، تمام‌کننده و تعیین‌کننده هستند. فرمانده کل سپاه گفت: مردم بدانند فرزندان آنها در سپاه پاسداران و بسیج تا آخرین قطره خون و تا آخرین نفر برای دفاع از عزت، آرامش، آسایش، پیشرفت و رفاه مردم همه وجودشان را می گذارند و از هیچ چیزی برای فدا شدن دریغ نمی‌کنند و رصد می‌کنند و چشما‌هایشان دائم باز و قدم‌هایشان مستحکم است و دست‌هایشان روی ماشه است. انتهای پیام/
3234118,جدیدترین پهپاد پرسه‌زن انتحاری با نام «رضوان» رونمایی شد,۲۰ دی ۱۴۰۳ - ۱۰:۰۹,https://newsmedia.tasnimnews.com/Tasnim/Uploaded/Image/1403/10/18/1403101816235918831852034.jpg,به گزارش خبرنگار دفاعیخبرگزاری تسنیم، در جریان رزمایش اقتدار پیامبر اعظم(ص)19 نیروی زمینی سپاه پاسداران انقلاب اسلامی، جدیدترین پهپاد پرسه‌زن انتحاری این نیرو با نام «رضوان» رونمایی و عملیاتی شد. پهپاد رضوان 20 کیلومتر بُرد دارد و مداومت پرواز آن 20 دقیقه است. .  دوربینی که در جلوی این پهپاد نصب شده است پس از پرتاب از لانچر استوانه‌ای‌شکل خود، تصاویر را به کاربر ارسال می‌کند و به کاربر این امکان را می‌دهد تا هدف موردنظر را انتخاب و‌ به آن حمله کند.به‌کارگیری آسان و سریع این پهپاد قابلیت‌های جدیدی را به یگان‌های واکنش سریع نیروی زمینی برای مقابله با گروهک‌های تروریستی به‌خصوص در جغرافیای پیچیده کوهستانی می‌دهد. به گزارش تسنیم، مهمات پرسه‌زن به دسته‌ای از تسلیحات اطلاق می‌شود که پس از پرتاب، توسط سامانه‌های اپتیکی و حرارتی، به‌سمت هدف روانه می‌شود و با گشت‌زنی در آسمان، هدف موردنظر را پیدا و سپس آن را منهدم می‌کند. این دسته از تسلیحات کاربرد در رزم زمینی و به‌خصوص عملیات‌های ضدکمین دارند و با توجه به ابعاد کوچک و قابل حمل بودن توسط نفر به سلاحی مناسب برای نیروهای زمینی بدل شده‌اند. انتهای پیام/+
3235046,الحاق ۱۰۰۰ پهپاد جدید راهبردی به ارتش در روزهای آینده,۲۰ دی ۱۴۰۳ - ۰۹:۳۱,https://newsmedia.tasnimnews.com/Tasnim/Uploaded/Image/1403/10/20/140310200930554231861014.jpg,به گزارش گروه دفاعیخبرگزاری تسنیم، ارتش اعلام کرد: در روزهای آینده یک‌هزار فروند پهپاد راهبردی که توسط ارتش جمهوری اسلامی ایران و وزارت دفاع و پشتیبانی نیروهای مسلح، طراحی و تولید شده است، به سازمان رزم ارتش ملحق می‌شود. انتهای پیام/+
3235025,آغاز مرحله نهایی رزمایش پیامبراعظم۱۹ با حضور سرلشکر سلامی,۲۰ دی ۱۴۰۳ - ۰۸:۵۶,https://newsmedia.tasnimnews.com/Tasnim/Uploaded/Image/1403/10/20/1403102015060621431862964.jpg,به گزارش خبرنگار دفاعیخبرگزاری تسنیم، مرحله نهایی رزمایش پیامبراعظم(ص)19 نیروی زمینی سپاه پاسداران انقلاب اسلامی با حضور سرلشکر سلامی فرمانده‌کل سپاه در محل رزمایش آغاز شد. در این رزمایش که با حضور رسته‌ها و واحدهای تخصصی نیروی زمینی سپاه در منطقه غرب کشور در حال اجراست، سناریوهای عملیات واکنش سریع نیز اجرا شده که انتقال سریع نیرو و تجهیزات به منطقه رزمایش یکی از بخش‌های این نوع عملیات است که در‌ مرحله اول رزمایش توسط تیپ میرزا کوچک‌خان اجرا شد. همچنین در ادامه این رزمایش اقتدار، ستون‌کشی یگان‌ها به‌سمت منطقه اصلی رزمایش اجرا شد. در این مرحله یگان‌های شرکت‌کننده با کلیه تجهیزات به‌همراه پوشش هوایی بالگردهای هوانیروز سپاه، ستون‌کشی و اعزام به منطقه رزمایش را در کمترین زمان ممکن اجرا کردند. تمرین هلی‌برن و اسپای (ورود و خروج سریع به بالگرد) نیروهای ویژه صابرین نیروی زمینی سپاه نیز در منطقه عمومی رزمایش اجرا شد. در این بخش از رزمایش، این نیروهای ویژه با اجرای عملیات هلی‌برن با بهره‌گیری از بالگردهای Mi-17، به‌روی مناطق از پیش تعیین‌شده پیاده شدند و تمرین تصرف ارتفاع و جاده‌های مواصلاتی دشمن را به‌منظور قطع راه‌های پشتیبانی تمرین کردند. در بخش دیگری از رزمایش بالگردهای کبرای هوانیروز سپاه پاسداران انقلاب اسلامی تمرین انهدام اهداف از پیش تعیین‌شده را اجرا کردند. در این تمرین بالگردهای هوانیروز با راکت‌های 70میلی‌متری هایدرا و توپ 20میلی‌متری اهداف خود را منهدم کردند. انتهای پیام/+
3234817,تمرین بالگردهای رزمی هوانیروز سپاه در رزمایش پیامبر اعظم ۱۹,۱۹ دی ۱۴۰۳ - ۱۶:۰۷,https://newsmedia.tasnimnews.com/Tasnim/Uploaded/Image/1403/10/20/1403102015043449531862954.jpg,به گزارش خبرنگار دفاعیخبرگزاری تسنیم، بالگردهای کبرا هوانیروز سپاه پاسداران انقلاب اسلامی تمرین انهدام اهداف از پیش تعیین شده را در رزمایش پیامبر اعظم 19 تمرین کردند. در این تمرین بالگردهای هوانیروز با راکت‌های 70 میلیمتری هایدرا و توپ 20 میلیمتری اهداف خود را منهدم کردند. در ادامه توضیحات سردار سفیدچیان سخنگوی رزمایش در این باره را می‌بینید: . انتهای پیام/
3234651,حضور بسیجیان اهل سنت، شیعه و اهل حق در رزمایش سپاه,۱۹ دی ۱۴۰۳ - ۱۳:۳۷,https://newsmedia.tasnimnews.com/Tasnim/Uploaded/Image/1403/10/19/1403101913365891731857134.jpg,به گزارش خبرنگار دفاعیخبرگزاری تسنیم، سردار فرامرز صفری فرمانده لشکر 29 نبی اکرم(ص) در حاشیه رزمایش پیامبر اعظم 19 و در جمع خبرنگاران اظهار کرد: بسیجیان بومی لشکر 29 نبی اکرم (ص) در گردان‌های تخصصی توپخانه، ادوات و گردان‌های پدافند هوایی با مهارت کامل و‌ توانمندی لازم آموزش دیده‌اند. وی افزود: نیروهای حاضر با توانمندی لازم در رزمایش پیامبر اعظم 19 نیروی زمینی سپاه حضور دارند و در اجرای ستون‌کشی بیش از 1500 نفر از برادران رزمنده بسیجی اهل سنت، شیعیان و اهل حق در استان کرمانشاه در این رزمایش حضور پیدا کردند. فرمانده لشکر 29 نبی اکرم (ص) سپاه ادامه داد: این نیروها با آمادگی‌های تخصصی و رزمی برای تمرین عملی آموزش‌های تئوری مطابق با صحنه عملیات با تجهیزات و تاکتیک‌های به‌روز ترکیبی شامل پیاده، تکاور، نیروی مخصوص و گردان‌های بسیجی در صحنه حضور دارند. سردار صفری گفت: نیروهای یاد شده با به کارگیری به‌روزترین تاکتیک‌ها در اجرای عملیات‌ مقابله با هرگونه تهدیدات احتمالی دشمنان، معاندان و گروهک‌های تروریستی به آمادگی کامل رسیده و توانمندی‌های خود را به نمایش خواهند گذاشت. وی یادآور شد: حضور خودجوش نیروهای مردمی در رزمایش با تجهیزات متناسب و به صورت کاملاً آماده در این رزمایش انجام شده است. انتهای پیام/
3234316,سردار پاکپور: پاسخ ما به هر تهدیدی سخت و قاطع است,۱۹ دی ۱۴۰۳ - ۰۸:۴۳,https://newsmedia.tasnimnews.com/Tasnim/Uploaded/Image/1403/06/23/1403062312493135330961954.png,"به گزارش خبرنگار دفاعیخبرگزاری تسنیم، سردار محمد پاکپور، فرمانده نیروی زمینی سپاه پاسداران انقلاب اسلامی، در جریان رزمایش پیامبر اعظم(ص)19 در منطقه غرب کشور و در جمع خبرنگاران اظهار کرد: این رزمایش با دو وجه امنیتی و دفاعی در حال اجراست. وجه امنیتی آن در مناطق مرزی غرب کشور، از جمله ارتفاعات استراتژیک ازگله و بمو، آغاز شده است و در آینده نزدیک، وجه دفاعی رزمایش در جنوب کشور برگزار خواهد شد. وی افزود: این منطقه به‌دلیل شرایط پیچیده جغرافیایی و سوابق امنیتی در دوران دفاع مقدس، از اهمیت بالایی برخوردار است، ارتفاعات بمو در گذشته به‌دلیل تسلط نیروهای بعثی بر آن، یکی از نقاط راهبردی منطقه بوده است، امروز نیز به‌دلیل همجواری با استان دیاله عراق، که پیش‌تر مهد گروه‌های تروریستی و تکفیری بوده، این منطقه همچنان از حساسیت ویژه‌ای برخوردار است.  سردار پاکپور با بیان اینکه ""یگان‌های نیروی مخصوص ما برای آشنایی با جغرافیا و تمرین مأموریت‌های عملیاتی به این منطقه اعزام شده‌اند.""، گفت: رزمایش پیامبر اعظم19 بخشی از برنامه‌های سالانه نیروی زمینی سپاه است و هدف آن افزایش توان رزمی و ارتقای قدرت شناسایی و مقابله با تهدیدات احتمالی است. فرمانده نیروی زمینی سپاه با اشاره به سابقه درگیری با گروه‌های تروریستی در این منطقه افزود: در سال 1396، یک گروه 21نفره داعش از همین ارتفاعات وارد خاک ایران شدند که توسط نیروهای ما شناسایی و منهدم شدند، امروز نیز به‌دلیل احتمال فعالیت‌های مخفیانه دشمنان در آن سوی مرز، رزمایش پیامبر اعظم19 در این منطقه به اجرا در آمده است. وی در پایان تصریح کرد: هرگونه تهدید یا تجاوز به مرزهای جمهوری اسلامی ایران با پاسخ سخت و قاطع نیروهای مسلح ما روبه‌رو خواهد شد. آمادگی ما برای دفاع از کشور در بالاترین سطح قرار دارد و امنیت مرزها اولویت اصلی سپاه پاسداران انقلاب اسلامی است. انتهای پیام/+"
3234242,یگان ویژه صابرین آمادگی مقابله با تهدیدات را دارد,۱۸ دی ۱۴۰۳ - ۲۰:۴۳,https://newsmedia.tasnimnews.com/Tasnim/Uploaded/Image/1403/10/18/1403101815074761431851444.jpg,به گزارش خبرنگار دفاعیخبرگزاری تسنیم، سردار احمدعلی فیض‌اللهی فرمانده تیپ نیرو‌های ویژه صابرین نیروی زمینی سپاه پاسداران انقلاب اسلامی در حاشیه تمرین هلی‌برن و اسپای در رزمایش پیامبر اعظم 19 در جمع خبرنگاران اظهار کرد: نیروهای ویژه صابرین نیروی زمینی سپاه برای اجرای هر نوع مأموریت، در هر شرایط و در هر محیطی آمادگی دارد زیرا آموزش‌های لازم در حوزه‌های مختلف را گذرانده است. وی افزود: یگان ویژه صابرین آمادگی مقابله با هرگونه تهدید را دارد و بنا به دستور مأموریت‌ها را اجرا خواهند کرد. فرمانده تیپ نیرو‌های ویژه صابرین نیروی زمینی سپاه عنوان کرد: امروز تمرین هلی‌برن و اسپای توسط نیروهای ویژه صابرین انجام شد و در رزمایش پیامبر اعظم 19 سپاه که یک نمایش اقتدار امنیتی در منطقه است نیز اجرایی شد. سردار فیض‌اللهی تصریح کرد: اجرای عملیات هلی‌برن و اسپای در شرایطی که نیروهای عمل‌کننده نیاز به پشتیبانی دارند و در جاهایی که باید با دشمنان برخورد سخت و فوری انجام شود، رزمندگان ما به صورت ویژه به منطقه ورود می‌کنند و از نفوذ نیروهای دشمن جلوگیری و با قدرت با آنها برخورد می‌کنند. انتهای پیام/؛
3234081,شلیک موشک پدافندی و پرسه‌زن سپاه در رزمایش نطنز,۱۸ دی ۱۴۰۳ - ۱۵:۴۲,https://newsmedia.tasnimnews.com/Tasnim/Uploaded/Image/1403/10/18/140310181534388731851564.jpg,به گزارش خبرنگار دفاعیخبرگزاری تسنیم، در مرحله نخست رزمایش مشترک اقتدار در حلقه پدافند هوایی مرکز هسته‌ای نطنز، توسط نیروی هوافضای سپاه که امروز سه‌شنبه اجرا شد، طبق تصاویر منتشر شده سامانه موشکی پدافندی و پرسه‌زن معروف به 358 نیز با موفقیت شلیک شد. تاکنون نیروی هوافضای سپاه اطلاعات دقیقی از مشخصات و توان این موشک پدافندی بر پایه پهپاد ارائه نکرده است.  این رزمایش در چارچوب رزمایش‌های اقتدار نیروهای مسلح در حال برگزاری است و سامانه‌های پدافندی موفق شدند پرنده‌ها و موشک‌های متخاصم را نابود کنند. سامانه‌های پدافندهوایی نیروی هوافضای سپاه در این رزمایش و تمرین دفاع نقطه‌ای و همه جانبه از مرکز هسته‌ای نطنز با 30 هدف نزدیک‌شونده درگیر شدند. انتهای پیام/
3234035,انهدام بمب سنگرشکن توسط سامانه ۹ دی در رزمایش نطنز,۱۸ دی ۱۴۰۳ - ۱۴:۴۹,https://newsmedia.tasnimnews.com/Tasnim/Uploaded/Image/1403/10/18/1403101815005927031851304.jpg,به گزارش گروه دفاعیخبرگزاری تسنیم، مرحله نخست رزمایش مشترک اقتدار در حلقه پدافند هوایی مرکز هسته‌ای نطنز، توسط نیروی هوافضای سپاه امروز سه‌شنبه اجرا شد. این رزمایش در چارچوب رزمایش‌های اقتدار نیروهای مسلح در حال برگزاری است و موفق شدند پرنده‌ها و موشک‌های دشمن فرضی را نابود کنند. سامانه‌های پدافندهوایی نیروی هوافضای سپاه در این رزمایش و تمرین دفاع نقطه‌ای و همه جانبه از مرکز هسته‌ای نطنز با 30 هدف نزدیک‌شونده درگیر شدند. در این مرحله سامانه‌های کوتاه‌برد درفول و تور M1 که قابلیت مقابله با اهداف در ارتفاع پست را دارند برای انهدام پهپاد و موشک‌های کروز فعال شدند و با موفقیت اهداف متخاصم منهدم شدند. پس از شلیک و انجام عملیات، این سامانه‌ها محل خود را تغییر دادند تا محاسبات دشمن در این خصوص به هم بریزد. این مرحله از رزمایش به فرماندهی سردار حاجی‌زاده فرمانده نیروی هوافضای سپاه انجام شد. همچنین سامانه پدافندی نهم دی که برای مقابله با موشک‌های کروز، پهپاد و بمب‌های سنگرشکن بکار می‌رود نیز شرکت داشت و ماموریت انهدام بمب سنگرشکن رها شده از جنگنده را بر عهده داشت. این سامانه در این رزمایش در کمتر از 15 ثانیه بمب سنگرشکن رها شده از جنگنده را رهگیری و در فاصله 17 کیلومتری با موفقیت منهدم کرد. مراحل دیگر این رزمایش در حال انجام است و دیگر سامانه‌های پدافندهوایی فرماندهی پدافندهوایی نیروی هوافضای سپاه در شرایط سخت جنگ الکترونیک در حال ماموریت هستند. انتهای پیام/
3233955,هلی برن و اسپای نیروهای ویژه صابرین در رزمایش پیامبراعظم,۱۸ دی ۱۴۰۳ - ۱۳:۳۰,https://newsmedia.tasnimnews.com/Tasnim/Uploaded/Image/1403/10/18/1403101815074761431851444.jpg,به گزارش خبرنگار دفاعیخبرگزاری تسنیم، تمرین هلی برن و اسپای (ورود و خروج سریع به بالگرد) نیروهای ویژه صابرین نیروی زمینی سپاه جهت آمادگی برای اجرای رزمایش پیامبر اعظم 19 صبح امروز در منطقه عمومی رزمایش اجرا شد. در این بخش از رزمایش، نیروهای ویژه صابرین با اجرای عملیات هلی‌برن با بهره‌گیری از بالگردهای Mi-17، بر روی مناطق از پیش تعیین شده پیاده و تمرین تصرف ارتفاع و جاده‌های مواصلاتی دشمن را به منظور قطع راه‌های پشتیبانی تمرین کردند. انتهای پیام/
3233677,آغاز رزمایش پدافند مرکز هسته‌ای نطنز,۱۸ دی ۱۴۰۳ - ۰۹:۲۹,https://newsmedia.tasnimnews.com/Tasnim/Uploaded/Image/1403/10/18/1403101811061585531849072.jpg,به گزارش گروه دفاعیخبرگزاری تسنیم، مرحله نخست رزمایش مشترک اقتدار در حلقه پدافند هوایی مرکز هسته‌ای نطنز، با دستور فرمانده قرارگاه پدافند هوایی کشور آغاز شد. در این مرحله از رزمایش، یگان‌های پدافند هوایی نیروی هوافضای سپاه پاسداران، برای دفاع نقطه‌ای از سایت هسته‌ای شهید احمدی روشن، با انبوهی از تهدیدات هوایی در شرایط سخت جنگالی، دفاع همه‌جانبه را انجام می‌دهند. . انتهای پیام/؛
3233551,رزمایش ۱۱۰ هزار نفری «راهیان قدس» در تهران برگزار می‌شود,۱۷ دی ۱۴۰۳ - ۲۱:۴۴,https://newsmedia.tasnimnews.com/Tasnim/Uploaded/Image/1402/03/10/1402031014055872027694204.jpg,به گزارش حوزه دفاعیخبرگزاری تسنیم، سردار حسن حسن‌زاده فرمانده سپاه حضرت محمد رسول‌الله(ص) تهران بزرگ با اشاره به برگزاری رزمایش بزرگ «راهیان قدس» در تهران گفت: رزمایش بزرگ 110 هزار نفری راهیان قدس با حضور بسیجیان پایتخت، جهادگران، اعضای گردان‌های امام حسین (ع)، گردان بیت‌المقدس، گردان امام علی(ع) و همچنین گردان‌های فاتحین و اقشار مختلف مردم در در روز جمعه 21 دی‌ماه برگزار می‌شود. وی افزود: این رزمایش، یک رزمایش فرهنگی-رزمی محسوب می‌شود که چند پیام دارد؛ اولاً اعلام آمادگی همه‌جانبه بسیجیان برای مقابله با هر تهدید است؛ از سوی دیگر پیام ملت عظیم ما را به دشمنان انقلاب اسلامی صادر می‌کند تا بدانند که همچنان فدائیان مردم و ملت در صحنه حضور دارند و هر وقت نیاز باشد جان خودشان را فدای این ملت و کشور خواهند کرد و در این مسیر محکم و استوار ایستاده‌اند. فرمانده سپاه تهران بزرگ با بیان اینکه بالغ بر یک هزار و 100 گردان بسیج در رزمایش راهیان قدس حضور پیدا خواهند کرد که این تعداد فقط بخشی از توان بسیجیان پایتخت است، تاکید کرد: برگزاری رزمایش راهیان قدس یک پیام مهم دیگر هم برای دشمنان انقلاب اسلامی دارد و آن اینکه متوجه این خروش و جوشش مردمی در ایران باشند؛ چرا که حضور جوانان و نوجوانان در این رزمایش برای اعلام امادگی و قدرت‌نمایی توان بسیج در عرصه‌های مختلف است. سردار حسن‌زاده در پایان خاطرنشان کرد: همزمان با رزمایش راهیان قدس در تهران، رزمایش بزرگ توزیع 110 هزار بسته معیشتی و 670 سری جهیزیه و تعداد قابل توجهی از لوازم‌التحریر نیز در تهران در قالب کمک مومنانه برگزار خواهد شد که توسط مردم مومن، خیرین و پایگاه های مقاومت بسیج جمع‌آوری شده و در میان مردم آبرومند و عزتمند تهران توزیع خواهد شد. انتهای پیام/
3233406,رونمایی از شهرهای موشکی و پهپادهای سپاه همزمان با رزمایش,۱۷ دی ۱۴۰۳ - ۱۵:۱۷,https://newsmedia.tasnimnews.com/Tasnim/Uploaded/Image/1403/10/18/1403101811061585531849074.jpg,"به گزارش خبرنگار دفاعیخبرگزاری تسنیم، سردار علی‌محمد نائینی سخنگوی سپاه پاسداران انقلاب اسلامی در نشست خبری با موضوع رزمایش پیامبر اعظم(ص)19، طی سخنانی ضمن تبریک فرارسیدن ماه رجب و گرامیداشت سالگرد شهادت حاج قاسم سلیمانی، بیان کرد: امروز جمهوری اسلامی ایران با تهدیدات و فتنه‌های ترکیبی و شتابنده از سوی کانونهای سلطه مواجه است. آمریکا و اسرائیل در منطقه غرب آسیا به جنگ و نسل‌کشی ادامه می‌دهند. وی افزود: ملت سربلند ایران با تکیه بر هویت دینی و ملی سرآمد مقابله با تهدیدات و خنثی‌کننده فتنه‌های مختلف در تاریخ 46ساله حیات خود است. در هفته‌های اخیر به‌دلیل تحولات جدید در منطقه، یک ذوق‌زدگی کاذب و ادراک غلط در دشمن شکل گرفته است و دشمن کوشیده است با جنگ ادراکی، تحولات جاری را به‌عنوان تضعیف ایران توصیف کند؛ ما واقعیت را می‌دانیم. سخنگوی سپاه عنوان کرد: ایران برای نبردهای بزرگ و پیچیده در هر مقیاسی از مدت‌ها قبل آمادگی کامل داشته است. ما به قدرت الهی، درون‌زا و قدرت بازدارنده مردم‌پایه تکیه داریم و مقابله با جنگ امنیتی، فرهنگی و انواع فتنه‌های خطرناک را پشت‌سر گذاشته‌ایم. وی گفت: عملیات‌های وعده صادق بخش کوچکی از قدرت پایان‌ناپذیر ما بود و دشمن می‌داند آسمان سرزمین‌های اشغالی برای ما باز و بی‌دفاع است و می‌توانیم با حجم چند برابر و دقت، سرعت و تخریب بیشتر اقدام کنیم. قدرت و نرخ تولید سلاح‌ها و موشک‌های ما در کمیت و مهارت و هم‌چنین طراحی روز به روز افزایش می‌یابد. سردار نائینی خاطرنشان کرد: دشمن در هیچ نبردی بر ما برتری نداشته است و هیچ‌گاه شکست اطلاعاتی از دشمن نخورده‌ایم و دشمن با جنگ ادراکی روایت‌سازی می‌کند و برای جبران شکست‌های خود از ایران، روحیه ملی را تضعیف می‌کند. ما در محیط جنگ روانی و ادراکی هستیم. دشمن هر روز برای اثر بر اراده و روحیه ملی، شبهه‌افکنی می‌کند. وی اظهار داشت: ما به دشمنان می‌گوییم که ما آماده و اهل اقدام به‌موقع هستیم و اهل تعلل نیستیم، ادراک و محاسبات دشمن را تغییر خواهیم داد. رزمایش اقتدار پیامبر اعظم19, رزمایش سالانه مصوب سپاه و بخشی از مجموعه رزمایش‌های مصوب نیروهای مسلح است. سخنگوی سپاه بیان کرد: سه ماه پایانی هر سال این رزمایش به‌صورت عملیات مشترک توسط ارتش و سپاه در زمین و هوا و دریا برگزار می‌شود. بخش‌های اصلی این رزمایش در دی‌ماه و بخش‌های دیگر تا پایان سال ادامه دارد، این رزمایش دفاعی، هجومی و ترکیبی است. وی خاطرنشان کرد: رزمایش اقتدار پیامبر اعظم19 در ادامه رزمایش‌های سالانه متناسب با تهدیدات جدید طرح‌ریزی شده است. نائینی با اعلام اینکه عملیات وعده صادق 100درصد موفق بود، عنوان کرد: در سطوح مختلف حکمرانی، انسجام کامل وجود دارد و مانعی برای عملیات‌های جدید علیه اسرائیل در زمان خودش وجود ندارد. مردم همیشه به تدبیر فرماندهان نظامی و قدرت بازدارندگی نیرو‌های مسلح اعتماد کامل دارند. وی گفت: قطعاً هر وقت زمان عملیات جدید فرا رسد، قدرتمندتر و پردستاوردتر انجام خواهد شد. دشمن با شیوه و روشهای متفاوت و در جغرافیای وسیع پاسخ شرارتهای خود را دریافت می‌کند. سخنگوی سپاه تصریح کرد: ارتش اسرائیل از ابتدای طوفان الاقصی تاکنون 1000 کشته نظامی داشته است و هم‌اکنون مراحل مقدماتی رزمایش پدافند هوایی سپاه در حوالی سایت هسته‌ای نطنز تحت مدیریت قرارگاه پدافند هوایی خاتم الانبیا(ص) در حال انجام است که بخش‌هایی از مراحل اصلی آن در روزهای آینده انجام می‌شود. وی ادامه داد: رزمایش امنیتی نیروی زمینی سپاه در غرب کشور در حال برگزاری است و نشانه تحرک سریع نیروهای ویژه به جغرافیای جدید برای عملیات دفاع سرزمینی است. نائینی اظهار داشت: مجموعه رزمایش‌های نیروی دریایی از اواخر هفته جاری برگزار می‌شود. بخش مهم و دارای اولویت، رزمایش اقتدار پدافند در چند استان کشور است که در چارچوب اقتدار پدافند نیروی هوایی ارتش و هوافضای سپاه با هماهنگی قرارگاه پدافند کشور عمل می‌شود. عملیات‌های هوافضای سپاه و نیروی هوایی ارتش مکمل هم و با پدافند کشور هماهنگ است؛ یادآور می‌شویم که هرساله این رزمایش‌ها انجام می‌گیرد. وی افزود: ارزیابی این رزمایش‌ها به‌عهده ستادکل و قرارگاه خاتم الانبیا(ص) است و برنامه‌ریزی‌ها متناسب با شرایط واقعی تدارک دیده شده است. تهاجم‌کننده و دفاع‌کننده در رزمایش‌ها از یک سازمان نیستند. بخشی از رزمایش‌ها سناریوی طراحی‌شده برای مراکز حساس است. سخنگوی سپاه عنوان کرد: همزمان با رزمایش پیامبر اعظم19 بازدید فرمانده‌کل سپاه و رونمایی از شهرهای موشکی و پهپادی هوافضای سپاه را خواهیم داشت، هم‌چنین از دو شهر زیرزمینی موشکی و شناوری در جنوب کشور رونمایی خواهیم کرد. رونمایی از پهپادهای نسل جدید و منحصر به فرد را خواهیم داشت و از 29 دی تا 4 بهمن رزمایش اقتدار دریایی در خلیج فارس صورت می‌گیرد. رزمایش کنترل تردد هوشمند در تنگه هرمز با حضور 300 شناور رزمی در این محدوده در 22 دی ماه را شاهد خواهیم بود. وی اعلام کرد: بزرگترین رژه دریایی با حضور 2000 فروند شناور نظامی و مردمی را در تنگه هرمز در 8 بهمن خواهیم داشت. الحاق ناو شهید بهمن باقری یکی از مهمترین پروژه‌های نیروی دریایی سپاه است و همچنین الحاق ناو شهید رئیس‌علی دلواری را خواهیم داشت. نائینی در ادامه سخنان خود بیان کرد: رزمایش 110هزارنفری بسیجیان پایتخت با حضور اقشار مختلف جامعه در روز جمعه 21 دی برگزار می‌شود؛ این اعلام آمادگی بسیجیان پایتخت برای مقابله با هر نوع تهدید است. بسیج اصلی‌ترین الگوی قدرت‌ساز و تغییردهنده معادلات قدرت و صخره سخت و شکست‌ناپذیر است. رزمایش‌های اقتدار بسیج ترکیبی از واقعیت‌های میدانی، حرفه‌ای و جلوه‌های حماسی است. وی گفت: رزمایش بسیجیان پیام مهمی برای دشمنان دارد؛ مبنی بر اینکه متوجه خروش جوانان ایرانی حاضر در صحنه باشند و بسیجیان آماده حضور در عرصه‌های مختلف‌اند. هدف رزمایش‌های بسیج نیز نشان‌دادن سطح آمادگی بسیجیان در مقابله با انواع عملیات‌هاست. سخنگوی سپاه درباره ویژگی‌های دو ناو ایرانی که رونمایی خواهد شد، یادآور شد: ناو اقیانوس‌پیمای سردار شهید بهمن باقری قابلیت دریانوردی در اقیانوس‌ها تا برد 22 هزار مایل دریایی و قابلیت نشست و برخاست جنگنده‌های بدون سرنشین و حمل‌و به‌کارگیری انواع بالگرد با باند پرواز با طول 180 متر را دارد. این ناو قابلیت به‌آب‌اندازی و آب‌گیری شناورهای موشک‌انداز سبک مجهز به موشک‌های کروز برد متوسط و بلند را داراست و دارای قدرت دریامانی و عملیاتی تا فورس 9 و مجهز به سامانه‌های پدافندی برد کوتاه و متوسط است. وی عنوان کرد: ناو شهید رئیس‌علی دلواری چهارمین فروند از ناوهای کلاس شهید سلیمانی نیروی دریایی سپاه است که همزمان با رزمایش‌های اقتدار پیامبر اعظم(ص)19 نیروی دریایی سپاه رونمایی خواهد شد. این ناو کاملاً ایرانی مجهز به سامانه‌های موشکی برد کوتاه و متوسط، سامانه پدافندی برد متوسط و بلند، با قابلیت حمل بالگرد، شناساگریز، با سرعت 32 نات، طراحی منحصر به فرد با بدنه آلومینیومی است، همچنین قابلیت به‌آب‌اندازی و آبگیری 3 فروند شناور موشک‌انداز سبک را دارد. نائینی اضافه کرد: همچنین نیروی دریای سپاه در رزمایش مرکب اتحاد در دهه اول اسفند ماه با نیروی دریایی ارتش جمهوری اسلامی ایران و کشورهای حوزه خلیج فارس شرکت خواهد داشت‌. وی ادامه داد: دو رزمایش پایگاهی اقتدار پیامبر اعظم(ص)19 نیروی دریایی سپاه‌ در 8 و 16 بهمن ماه همزمان با بسیج دریایی در دو پایگاه جاسک و چابهار برگزار خواهد شد. نیروی زمینی سپاه رزمایش دفاعی امنیتی، اقتدار پیامبر اعظم(ص)19 خود را در استانهای کرمانشاه و خوزستان توسط دو قرارگاه نجف و کربلا اجرا خواهد کرد. سخنگوی سپاه بیان کرد: همزمان با رزمایش دفاعی امنیتی، رزمایش مشترک پهپادی نیروی زمینی و هوافضای سپاه در منطقه سرزمینی دو قرارگاه نجف و کربلا برگزار خواهد شد. نخستین مرحله از رزمایش بزرگ یگانهای نیروی زمینی سپاه در جغرافیای عملیاتی قرارگاه نجف اشرف در استان کرمانشاه با اردوکشی نظامی آغاز شده است. نیروی زمینی سپاه توانمندی ارتقاءیافته خود را مبتنی بر تجارب و دستاوردهای نوین با بهره‌گیری از نیرو، ادوات، تسلیحات و تجهیزات بِروزرسانی‌شده، در فاز نخست رزمایش بزرگ پیامبر اعظم(ص)19 در قرارگاه نجف اشرف و کربلا عملیاتی می‌کند. وی به سایر ابعاد این رزمایش‌ها اشاره کرد و گفت: از دیگر ویژگی‌های رزمایش نیروی زمینی سپاه، عملیات ویژه سامانه‌های جنگالی با به‌کارگیری دستاوردهای نوین علیه ارتباطات تاکتیکی گروهک‌های تروریستی، عملیات شناسایی پهپادها در شعاع مرز و فرامرز، نفوذ و عملیات تاخت روی تیم‌های ترور و تهدید برون‌مرزی، انهدام تیم‌های تقویتی و پشتیبان دشمن توسط پهپادهای رزمی و پرسه‌زن و همچنین هوانیروز و هم‌افزایی در استحکام مواضع دفاعی بود. مراحل عملیاتی، اقدام و پیشروی در این رزمایش کاملاً مبتنی بر اشراف اطلاعاتی و شناسایی هوایی و زمینی طراحی و اجرا شد و اجرای آتش ادواتی و عملیات تخریب و انفجارات، عملیات تیپ‌های نیروی مخصوص با حجم آتش زیاد و ترکیبی به‌پشتوانه تجارب گذشته و دستاوردهای نوین به‌صورتی واقعی و میدانی اجرا شد و مورد ارزیابی قرار گرفت. نائینی در پایان عنوان کرد: به‌موازات بخش عملیاتی این رزمایش، بهداری رزمی نیروی زمینی سپاه در مناطق مرزی اقدام به برپایی بیمارستان سیار و صحرایی کرد و در بخش‌های گوناگون، پذیرای صدها نفر از مردم منطقه برای خدمات مردم‌یاری، درمانی و بهداشتی به‌صورت رایگان بود. همزمان، واحدهای مهندسی نیروی زمینی سپاه نیز در فاز مردم‌یاری، عملیات ترمیم و بازسازی بخشی از معابر و راه‌های روستایی و شهری در جغرافیای مأموریتی قرارگاه‌ها را اجرا خواهند کرد. انتهای پیام/+"
3233093,تست سامانه‌های پدافندی جدید و ناشناخته کنار مراکز حساس,۱۷ دی ۱۴۰۳ - ۱۰:۳۶,https://newsmedia.tasnimnews.com/Tasnim/Uploaded/Image/1398/03/09/1398030915574378117545074.jpg,به گزارش گروه دفاعیخبرگزاری تسنیم، امیر قادر رحیم‌زاده فرمانده قرارگاه مشترک پدافند هوایی خاتم‌الانبیاء(ص) با اشاره به برگزاری رزمایش مشترک پدافند هوایی در سطح کشور براساس برنامه‌ریزی‌ها و طرح‌ریزی‌های دقیق سالیانه، گفت: این رزمایش طی چند روز آینده در قالب رزمایش اقتدار نیرو‌های مسلح انجام می‌شود. فرمانده قرارگاه مشترک پدافند هوایی کشور تصریح کرد: مرور آموزش‌های یک سال گذشته به نیروها، تمرین‌های انجام‌شده با توجه به رصد و پایش تحرکات دشمن و البته نیازمندی‌های پدافند هوایی کشور شاکله این رزمایش پدافندی خواهد بود. رحیم‌زاده تأکید کرد: یگان‌های پدافند هوایی ارتش و سپاه با سامانه‌هایی جدید و ناشناخته کنار مراکز حساس مستقر شده‌اند و طی چند روز آینده تحت فرماندهی شبکه یکپارچه پدافند هوایی در قالب رزمایش‌های اقتدار نیرو‌های مسلح دفاع مقتدرانه از آسمان کشور را تمرین خواهند کرد. فرمانده قرارگاه مشترک پدافند هوایی خاتم‌الانبیاء(ص) در پایان اظهار داشت: رزمایش یگان‌های پدافندی گسترده خواهد بود و به‌علت رعایت ملاحظات حفاظتی و اصل غافلگیری دشمن، فقط بخش کمی از آن رسانه‌ای می‌شود. انتهای پیام/+
3233071,سردار اخوان:از فناوری‌های جدید برای خدمات پزشکی بهره می‌بریم,۱۷ دی ۱۴۰۳ - ۱۰:۱۵,https://newsmedia.tasnimnews.com/Tasnim/Uploaded/Image/1404/01/23/1404012318071729632568313.jpg,به گزارش خبرنگار دفاعیخبرگزاری تسنیم، سردار احمد اخوان فرمانده بهداری نیروی زمینی سپاه در حاشیه افتتاح بیمارستان سیار تخصصی امام حسین (ع) در کرمانشاه و در حاشیه رزمایش پیامبر اعظم 19 اظهار داشت: راهبرد ما در نظام سلامت نیرو، اقدام به موقع موثر و سریع در ارائه خدمات پزشکی به مردم و رزمندگان در هر شرایطی و هر مکان و هر زمانی با استفاده از سامانه‌های درمانی سیار تخصصی و فوق تخصصی است. وی افزود: این سامانه‌ها مبتنی بر ابتکارات، خلاقیت و نوآوری، استفاده از فناوری‌های نوین و به‌روز رسانی آموزش‌ها، شبکه قوی مدیریت، فرماندهی هوشمندسازی و استفاده از هوش مصنوعی است. اخوان یادآور شد: در رزمایش پیامبر اعظم 19 نیروی زمینی سپاه با راه‌اندازی این بیمارستان سیار تخصصی که از امروز خدمات پزشکی به مردم منطقه ارائه می‌دهد، نمونه‌ای از توانمندی ظرفیت‌ها و قابلیت‌هایی نیروی زمینی سپاه را به نمایش گذاشته‌ایم. معاون بهداری نیروی زمینی سپاه تأکید کرد: در مطالعه، تحقیق، پژوهش و تولید، چه از نظر تجهیزات پزشکی، چه از نظر مدیریت و فرماندهی و چه از نظر آموزش‌ها و شبکه مدیریتی با بهترین سامانه درمانی سیار دنیا رقابت می‌کند. وی تاکید کرد: این بیمارستان 253امین بیمارستان سیاری است که نیروی زمینی در مناطقی که مردم نیاز دارند ایجاد شده است و از نظر فرآیند درمان تمام آن اقداماتی که در شبکه امداد بهداشت و درمان در یک بیمارستان ثابت انجام می‌شود اینجا امکان انجام دارد. اخوان یادآور شد: ما در هوشمندسازی بیمارستان‌های ثابت هم پیشرفت‌های خیلی خوبی داشتیم و در استفاده از هوش مصنوعی که جزء حقوق بیمار است، در آینده‌ای نزدیک در یکی از بیمارستان‌های ثابت برای تشخیص و درمان بیماران با استفاده از هوش مصنوعی انشالله یک رونمایی خواهیم داشت که به اطلاع مردم خواهیم رساند. معاون بهداری نیروی زمینی سپاه گفت: در استفاده از فناوری‌های جدید و نو برای ارائه خدمات پزشکی این بیمارستان‌ها بدون وابستگی به هیچ خدمات شهری، خوداتکا اداره می‌شود. از نظر تامین به هر صورت پشتیبانی‌های لازم تلاش شده وابستگی به خدمات شهری نداشته باشند. وی یادآور شد: در نیروی زمینی سپاه 8 سال است برنامه‌ریزی و تلاش می‌کنیم و به این اوج افتخار رسیدیم که با بهترین سامانه‌های درمانی دنیا رقابت می‌کنیم. یک زمانی سامانه‌های بیمارستان صحرایی را از خارج وارد می‌کردیم الان این تکنولوژی در اختیار خود کشور به ویژه نیروی زمینی سپاه است. اخوان یادآور شد: بیش از 90 درصد تجهیزات پزشکی بیمارستان تولید داخل است و بر این اصل اصرار می‌ورزیم تا حتماً ادامه داشته باشد. انتهای پیام/
3233013,استقرار بیمارستانهای صحرایی سپاه فقط منحصر به رزمایش‌ها نیست,۱۷ دی ۱۴۰۳ - ۰۹:۳۶,https://newsmedia.tasnimnews.com/Tasnim/Uploaded/Image/1403/06/23/1403062312493135330961954.png,به گزارش خبرنگار دفاعیخبرگزاری تسنیم، سردار محمد پاکپور فرمانده نیروی زمینی سپاه پاسداران انقلاب اسلامی در بازدید از بیمارستان سیار تخصصی امام حسین(ع) این نیرو در منطقه رزمایش پیامبر اعظم(ص)19 گفت: ما در همه رزمایش‌ها و اقداماتی که در مناطق مختلف داریم بحث مردم‌یاری را جزو برنامه‌های اصلی رزمایش قرار می‌دهیم.  وی افزود: بر همین اساس در این رزمایش نیز بنا شد بیمارستان تخصصی امام حسین(ع) در شهر ازگله برای خدمت‌رسانی به مردم برپا شود تا هم مردم محروم منطقه ار بیمارستان استفاده کنند و هم پشتیبانی از خدمات درمانی مورد نیاز رزمایش صورت پذیرد. سردار پاکپور با اعلام اینکه این 253مین بیمارستان صحرایی نیروی زمینی سپاه است، عنوان کرد: استقرار بیمارستانهای صحرایی فقط منحصر به رزمایش‌ها نیست و در سایر اوقات نیز بهداری نیروی زمینی برای کمک به مردم اقدام به استقرار بیمارستانهای صحرایی کرده است. انتهای پیام/+
3232975,بیمارستان سیار امام حسین(ع) نیروی زمینی سپاه افتتاح شد,۱۷ دی ۱۴۰۳ - ۰۸:۵۸,https://newsmedia.tasnimnews.com/Tasnim/Uploaded/Image/1403/10/17/1403101708575192331840564.jpg,به گزارش خبرنگار دفاعیخبرگزاری تسنیم، بیمارستان تخصصی سیار امام حسین (ع) به منظور پشتیبانی از رزمایش پیامبر اعظم 19 نیروی زمینی سپاه و همچنین ارائه خدمات درمانی به مردم منطقه ازگله افتتاح ‌شد. این بیمارستان شامل 128 تخت بستری، بخش‌های بستری و تریاژ، اورژانس برادران و خواهران، تصویربرداری و سونوگرافی، اکو، آزمایشگاه، اتاق عمل و ریکاوری، csr، آی سی یو(8 تخت)، سی سی یو(4 تخت) درمانگاه‌ تخصصی چشم پزشکی، داخلی، قلب و عروق، جراح مغز و اعصاب، جراح عمومی، اطفال، زنان و زایمان، تصویربرداری، بیهوشی، گوش و حلق و بینی، کلیه و ارتوپدی بوده که آماده خدمت رسانی به مردم ازگله است. این بیمارستان همچنین دارای 90 کادر پشتیبانی و تخصصی است که از امروز (دوشنبه، 17 دی ماه) آماده خدمت است. انتهای پیام/
3293970,امیر حیدری: امروز هیچ خطری نظام ما را تهدید نمی‌کند,۲۹ فروردين ۱۴۰۴ - ۱۰:۰۲,https://newsmedia.tasnimnews.com/Tasnim/Uploaded/Image/1403/06/25/1403062509184120230973612.jpg,به گزارش خبرنگار دفاعیخبرگزاری تسنیم، امیر کیومرث حیدری فرمانده نیروی زمینی ارتش جمهوری اسلامی ایران، صبح امروز در حاشیه مراسم رژه نیروهای مسلح به مناسبت 29 فروردین، روز ارتش، در جمع خبرنگاران با تبریک این ایام به ملت ایران، بر آمادگی کامل این نیرو در برابر هرگونه تهدید تأکید کرد. وی گفت: وظیفه ذاتی جمهوری اسلامی ایران و ارتش، پاسخگویی به هرگونه تهدید در هر سطح و هر مقیاسی است. ارتش با تمام توان، پا در رکاب ولایت، آماده است و این را بارها اعلام کرده‌ایم. با چشمانی بیدار و حواسی جمع، دست ما همواره روی ماشه است تا در صورت نیاز، پاسخی قاطع و دندان‌شکن به هر تهدیدی علیه نظام مقدس جمهوری اسلامی ایران بدهیم. فرمانده نیروی زمینی ارتش افزود: امروز هیچ خطری نظام ما را تهدید نمی‌کند، چرا که نیروهای مسلح جمهوری اسلامی ایران، با اقتدار و آمادگی کامل، در رکاب ولی امر مسلمین آماده هستند و خواهند بود. وی همچنین تأکید کرد که نیروی زمینی ارتش به‌عنوان نیروی محوری، نقشی کلیدی در دفاع از کشور و مقابله با تهدیدات دارد. انتهای پیام/
3293941,پزشکیان: با وجود ارتش با قدرت گفتگو می‌کنیم,۲۹ فروردين ۱۴۰۴ - ۰۸:۴۵,https://newsmedia.tasnimnews.com/Tasnim/Uploaded/Image/1404/01/29/1404012908324179132609304.jpg,به گزارش خبرنگار دفاعیخبرگزاری تسنیم، مسعود پزشکیان رئیس جمهور در مراسم رژه 29 فروردین روز ارتش در جوار حرم مطهر امام (ره) طی سخنانی اظهار داشت: ارتش دژ محکم حکومت و ملت است و امنیت و آرامش جامعه با وجود ارتشیان بدست می‌آید. ارتش، نماد عزت یک جامعه، تکیه‌گاه ولایت و عامل اصلی تأمین امنیت و آرامش در کشور است.  رئیس‌جمهور با اشاره به نقش حیاتی نیروهای مسلح در ثبات کشور تصریح کرد: اگر این قدرت ارزشمند در جامعه وجود نداشت، امنیت و آرامش از جامعه ما رخت برمی‌بست. حضور ارتش و نیروهای مسلح، امکان‌پذیرکننده‌ی ثبات داخلی و عزت منطقه‌ای جمهوری اسلامی ایران است. وی افزود: با وجود ارتشیان، ما در منطقه می‌توانیم با قدرت حرف‌ها و گفتگوهای خودمان را در راستای صلح و آرامش و ایجاد ارتباط بزنیم. با وجود ارتش و نیروهای امنیتی و نظامی توانسته‌ایم به عنوان یک قدرت بلامنازع خود را معرفی کنیم. رئیس جمهور تاکید کرد: در طول این سالها بر خلاف برخی ساختارهای اداری در کشور، انحرافی در روند ساختاری ارتش ایجاد نشده است و الگوی ساختاری منظم و بی‌بدیل در کشور است. پزشکیان ثبات ساختاری ارتش را مرهون تدبیر و هدایت مقام معظم رهبری عنوان کرد و افزود: در روزهای آغازین انقلاب، دشمنان در تلاش بودند تا ارتش را تضعیف کنند و از بین ببرند تا بتوانند توطئه‌های خود را عملی سازند، اما با ایستادگی و حمایت رهبر انقلاب، ارتش باقی ماند و به‌عنوان یک ستون محکم، در دفاع مقدس نقش‌آفرینی کرد. پزشکیان ادامه داد: اگر عزیزان ارتش نبودند دشمن در تلاش بود که کشور ما را تسخیر و انقلاب را از بین ببرد. دشمن توان نفوذ در ارتش را نداشته و ندارد. رئیس‌جمهور با مرور شرایط آغازین انقلاب اسلامی، به وابستگی کامل تجهیزات نظامی کشور در آن دوران اشاره کرد و گفت: در آن سال‌ها، حتی برای ساده‌ترین نیازهای دفاعی، وابستگی به بیگانگان وجود داشت و هیچ امکان مستقلی برای تأمین و ساخت تجهیزات نبود. وی تصریح کرد: ارتش نیرومند ما در ساخت و تجهیز تمام ابزار مورد نیاز کشور با قدرت پیش رفته است. در هوا، زمین دریا و پهپاد و ابزارهای که دشمن تصورش را نمی‌کرد نیروهای مسلح ما بر همه چیز غلبه کردند تا نیاز کشور برطرف شود. رئیس‌جمهور با تأکید بر نقش ارتش در همه‌ی حوزه‌های حیاتی کشور تصریح کرد: ارتش و نیروهای نظامی و امنیتی، نه‌فقط در عرصه دفاعی، بلکه در تمامی بحران‌های طبیعی و اجتماعی، در کنار مردم بوده‌اند؛ از زلزله و سیل تا طوفان و بیماری، همواره نیروهایی بی‌ادعا در میدان حاضر بودند. پزشکیان با قدردانی از حضور بی‌وقفه نیروهای مسلح در همه‌ میدان‌های خدمت‌رسانی، ارتش را یاور بی‌بدیل دولت و ملت عنوان کرد و گفت: این حضور، پشتوانه‌ای استوار برای کشور و نقطه‌ی اتکایی مطمئن برای مردم عزیز ایران است. رئیس‌جمهور تلاش نیروهای مسلح برای دستیابی به خودکفایی را مایه افتخار ملی دانست و تأکید کرد: خودکفایی ایجاد شده در درون ارتش، تنها به ساختار نظامی محدود نمانده و امروز این دانش و فناوری به صنعت، تجارت و دانشگاه‌های کشور منتقل شده و به عاملی برای توسعه پایدار و پیشرفت همه‌جانبه ایران تبدیل شده است. پزشکیان با تمجید از فرماندهان دلیر، نیروهای فداکار، مردمی و همراه ملت، از ارتش به‌عنوان نماد ایستادگی و وفاداری یاد کرد و گفت: سرودی که امروز از حنجره‌های متحد این عزیزان در فضای مراسم طنین‌انداز شد، بیانگر قدرت باور، ایمان و اعتقادی است که پشتوانه وحدت، انسجام و وفاق ملی است. رئیس‌جمهور با تأکید بر نقش بازدارندگی ارتش در برابر تهدیدات دشمن افزود: همین روحیه، دشمن را ناامید می‌کند از اینکه بتواند در برابر این ملت نقشه‌ای عملی کند یا خللی در اقتدار ملی ایجاد کند. پزشکیان در پایان از فرماندهان ارتش، نیروهای مسلح، دریایی، زمینی، هوایی، سپاه، بسیج و همه کسانی که با تمام وجود برای دفاع از آب و خاک این سرزمین ایستاده‌اند، قدردانی کرد و گفت: امنیت و عزت امروز ایران اسلامی، مرهون تلاش و ایثار این عزیزان است؛ کسانی که در گذشته بودند، امروز هستند و فردا نیز در صحنه خواهند بود. انتهای پیام/
3293935,برگزاری رژه روز ارتش با حضور پزشکیان/ حضور پررنگ پهپادها,۲۹ فروردين ۱۴۰۴ - ۰۸:۲۲,https://newsmedia.tasnimnews.com/Tasnim/Uploaded/Image/1404/01/29/1404012909315637832609484.jpg,به گزارش خبرنگار دفاعیخبرگزاری تسنیم، رژه بزرگ 29 فروردین روز ارتش با حضور مسعود پزشکیان رئیس جمهور در در جوار حرم مطهر امام (ره) و همزمان در مراکز استان‌ها برگزار شد. در این مراسم که فرماندهان عالیرتبه نیروهای مسلح نیز در آن حضور داشتند، یگان‌های مختلف محمول و پیاده نیروهای زمینی، هوایی، دریایی و پدافند آجا به اجرای مراسم رژه پرداختند. در همین راستا پس از سخنرانی رئیس جمهور، یگان‌های پیاده ارتش از مقابل جایگاه رژه رفتند. پس از آن یگانهای محمول رژه خود را آغاز کردند که در ابتدا شاهد عبور ده‌ها پهپاد رزمی و شناسایی نیروهای ارتش از جمله پهپادهای مختلف آرش، کرار، امین، صادق، مهاجر 6، ابابیل 5، کمان 12 و ... از مقابل جایگاه بودیم. سپس تانک‌ها، نفربرها و توپ‌ها موشک‌های نیروی زمینی از جمله فتح 360 به نمایش درآمدند. همچنین همزمان با عبور یگان‌های محمول چتربازان ارتش نمایش خود را اجرا کردند. نیروی پدافند هوایی ارتش نیز علاوه بر سامانه‌های راداری خود، سامانه موشکی S-300 و دیگر سامانه‌های پدافندی خود را به نمایش گذاشت. نیروهای هوایی و دریایی ارتش نیز بخشی از توانمندی‌های خود را از مقابل جایگاه عبور دادند. انتهای پیام/
3293892,ارتش و سپاه در جایگاهی‌اند که می‌توانند برای همدیگر فدا شوند,۲۸ فروردين ۱۴۰۴ - ۲۱:۱۹,https://newsmedia.tasnimnews.com/Tasnim/Uploaded/Image/1401/02/20/1401022015010896525298284.jpg,"به گزارش گروه دفاعیخبرگزاری تسنیم، سردار سرلشکر حسین سلامی، فرمانده‌کل سپاه پاسداران انقلاب اسلامی در نشست هم‌افزایی فرماندهان ارشد ارتش جمهوری اسلامی ایران و سپاه پاسداران انقلاب اسلامی، با اشاره به فرا رسیدن 29 فروردین روز ارتش جمهوری اسلامی ایران و حماسه‌آفرینی‌های نیروی زمینی قهرمان، این روز را به فرماندهان و آحاد کارکنان ارتش جمهوری اسلامی ایران تبریک گفت و خاطرنشان کرد: به‌تعبیر مقام معظم رهبری «نیروی زمینی ستون فقرات و محور حرکت ارتش است.» وی با ابراز اینکه ارتش و سپاه همزاد یکدیگر هستند گفت: ارتش جمهوری اسلامی ایران هم مانند سپاه پاسداران انقلاب اسلامی بعد از انقلاب و از بدو پیروزی انقلاب به‌عنوان یک حقیقت جدید و یک موهبت الهی در منظومه دفاعی کشورمان متولد شد، بنابراین ارتش جمهوری اسلامی ایران با سپاه پاسداران انقلاب اسلامی یک تولد همزمانی دارند؛ 29 فروردین روز ارتش و 2 اردیبهشت سالروز تأسیس سپاه پاسداران انقلاب اسلامی است و همه باید نسبت به این حقیقت آگاه باشیم. فرمانده‌کل سپاه پاسداران انقلاب اسلامی با درود به ارواح تابناک همه شهدای انقلاب اسلامی و دفاع مقدس، به‌ویژه 48 هزار شهید سرافراز ارتش جمهوری اسلامی ایران گفت: در این روزها که در سالگرد شهادت افسر رشید و فرمانده اسطوره‌ای و فراموش‌نشدنی تاریخ مجاهدت‌های این سرزمین و امت اسلام، شهید امیر سپهبد علی صیاد شیرازی قرار داریم ـ که واقعاً در تقوا، اخلاق، نبوغ، تدبیر، مدیریت و در همه جنبه‌های معنوی، علمی و فکری یک افسر نمونه بودند ـ جا دارد به روح بلند و پرفتوح شهید صیاد شیرازی درود فرستیم. سرلشکر سلامی ادامه داد: شهید صیاد در دوران حیات و شهادت‌شان تأثیرات عمیقی در تثبیت تفکر انقلابی و اعتقاد دینی در مجموعه همه نیروهای مسلح به‌ویژه در ارتش جمهوری اسلامی ایران داشتند. ایشان یکی از افتخارات بزرگ ایران و اسلام بودند. وی با بیان اینکه گاهی ممکن است روی فلسفه وجودی دو سازمان مستقل و مجزا به‌عنوان ارتش و سپاه سؤالاتی مطرح شود تصریح کرد: خداوند در خلقت انسان هم این موضوع را تعبیه فرمودند؛ یعنی انسان دو دست، دو پا، دو چشم و دو گوش دارد و این یعنی اعضا و جوارح انسان هم دوگانه هستند، به‌عبارتی انسان با یک دست، یک چشم، یک گوش و یک پا به‌سختی می‌تواند امورات خود را بگذراند ولی یک قلب دارد و یک مغز دارد، آن‌جایی که مرکز فرمان، معرفت، اندیشه، احساس و شناخت است یکی است. اگر امّت را به انسان تشبیه کنیم، قلب این امّت همان ولی امر است و سپاه و ارتش نقش اعضا و جوارح دوگانه را در بدن انسان دارند. وی خاطرنشان کرد: ارتش و سپاه خلقتشان و سرشتشان بر پایه ایمان است و این ایمان ذاتی است و جزء سرشت این دو نهاد محسوب می‌شود که بسیار باارزش است. سردار سرلشکر سلامی با اعلام اینکه ""به وجود ارتش جمهوری اسلامی ایران افتخار می‌کنیم."" گفت: اخوت و برادری و همدلی بین ارتش و سپاه رشد بسیار محسوسی کرده است و الحمدللّه هرچه زمان می‌گذرد به‌برکت وجود فرماندهی معظم کل قوا و قلب‌های مهربان و معرفت عمیقی که برادران و فرماندهان عزیزمان در ارتش و سپاه دارند این اخوت و برادری در تمام سطوح جاری‌است و ما در جایگاهی هستیم که می‌توانیم برای همدیگر فدا شویم و این خیلی متعالی‌تر از آن است که ما با هم زندگی و هدف مشترکی را دنبال می‌کنیم. وی در پایان اذعان داشت: امروز روز خوشایندی بود که فرصت دیدار فرماندهان و برادران عزیزمان در ارتش جمهوری اسلامی ایران برای ما مهیا شد، از درگاه خداوند متعال برای همه شما و خانواده‌های محترمتان توفیق و سلامتی مسئلت می‌کنیم. انتهای پیام/+"
3293859,تاثیر فراوان روابط ایران و عربستان در تامین امنیت منطقه,۲۸ فروردين ۱۴۰۴ - ۱۹:۴۵,https://newsmedia.tasnimnews.com/Tasnim/Uploaded/Image/1404/01/28/1404012819423066432608954.jpg,به‌گزارشخبرگزاری تسنیم، خالد بن سلمان آل سعود وزیر دفاع عربستان که به دعوت رییس ستاد کل نیروهای مسلح جمهوری اسلامی ایران به تهران سفر کرده است؛ ظهر روز پنجشنبه مورد استقبال سرلشکر باقری قرار گرفت و با او دیدار و گفتگو کرد. سرلشکر محمد باقری رییس ستاد کل نیروهای مسلح جمهوری اسلامی ایران در دیدار با وزیر دفاع عربستان با بیان اینکه از زمان انعقاد قرارداد پکن روابط نیروهای مسلح ایران و عربستان در حال رشد و توسعه است؛ گفت: امنیت منطقه منفعت راهبردی و مشترک کشورهای این منطقه بوده و سیاست جمهوری اسلامی ایران بر توسعه روابط با همسایگان استوار است؛ بنابراین توسعه و تحکیم روابط نیروهای مسلح دو کشور می‌تواند مبنای خوبی برای کشورهای منطقه باشد. سرلشکر باقری در ابتدا ضمن خیر مقدم و ابراز خرسندی از حضور وزیر دفاع عربستان و هیات همراه به جمهوری اسلامی ایران و ابراز امیدواری از حصول ره‌آوردهای راهبردی در این سفر کوتاه گفت: سیاست اصولی جمهوری اسلامی ایران همواره مبتنی بر تامین و تضمین امنیت منطقه توسط کشورهای منطقه بوده است، از این‌رو دو کشور می‌توانند در تحقق این امر مهم و راهبردی نقش بسزایی ایفاء کنند. رئیس ستاد کل نیروهای مسلح جمهوری اسلامی ایران  افزود: گسترش و تعمیق همکاری‌های دو جانبه علاوه بر تامین امنیت و منافع دو کشور، موجب تضمین منافع ملت‌های منطقه و تامین صلح، ثبات و امنیت موثر در منطقه خواهد شد. وی با تاکید بر اهمیت روابط دو کشور به ویژه در شرایط خاص و پیچیده منطقه‌ای و بین‌المللی؛ آمادگی نیروهای مسلح جمهوری اسلامی ایران را برای توسعه روابط دوجانبه دفاعی با عربستان سعودی در حوزه‌های مختلف و مورد علاقه طرفین اعلام کرد. رییس ستاد کل نیروهای مسلح با اشاره نقش مخرّب رژیم صهیونیستی در صلح و آرامش کشورهای اسلامی و تلاش بر گسترش آشوب در منطقه و قدردانی از مواضع پادشاهی عربستان سعودی درقبال مساله‌ غزه و فلسطین تصریح کرد: مقابله با جنایات این رژیم مستلزم اتحاد، همدلی و اتخاذ مواضع واحد کشورهای اسلامی در قبال جنایات رژیم صهیونیستی می‌باشد. سرلشکر باقری با قدردانی از حضور ناظران عربستان در رزمایش امنیت دریایی تصریح کرد: حقیقتا روابط حسنه فی مابین دو کشور و دو نیروی مسلح موجب یأس و ناامیدی دشمنان و شادی دوستان ما خواهد شد. خالد بن سلمان وزیر دفاع عربستان نیز ضمن تشکر و قدردانی از میزبانی جمهوری اسلامی ایران و ستاد کل نیروهای مسلح و ابلاغ سلام پادشاه عربستان سعودی؛ گفت: حسن مهمان نوازی شما نشان دهنده روابط خیلی خوب بین ما است. وزیر دفاع عربستان گفت: روابط مهم دو کشور دارای تاثیر فراوان در تامین امنیت دو کشور و منطقه دارد و پادشاهی عربستان سعودی اصرار بر تقویت و توسعه روابط دو کشور دارد. وی افزود: انشاءالله رهاورد این روابط حسنه و ارتقاء سطح روابط در حوزه‌های مختلف نتایج خوبی برای دو کشور و منطقه خواهد بود و بدون شک امنیت منطقه و کشورهای اسلامی مستلزم اهتمام و مشارکت کشورهای منطقه می‌باشد. شاهزاده خالد بن سلمان وزیر دفاع عربستان در پایان این دیدار از سردار باقری برای سفر به عربستان دعوت کرد. انتهای پیام/
3293614,استقبال سرلشکر باقری از وزیر دفاع عربستان,۲۸ فروردين ۱۴۰۴ - ۱۳:۴۶,https://newsmedia.tasnimnews.com/Tasnim/Uploaded/Image/1403/06/25/1403062509184120230973612.jpg,به گزارش حوزه دفاعیخبرگزاری تسنیم، خالد بن سلمان آل سعود وزیر دفاع عربستان سعودی که صبح امروز وارد تهران شده است، به‌صورت رسمی مورد استقبال سرلشکر محمد باقری رئیس ستاد کل نیروهای مسلح قرار گرفت. توسعه مناسبات دفاعی و همکاری‌های منطقه‌ای برای تقویت صلح و ثبات در منطقه و همچنین مبارزه با تروریسم از جمله محورهای گفتگوی دو مقام ارشد دفاعی ایران و عربستان در این دیدار است. بر اساس این گزارش سال گذشته نیز رئیس ستاد کل نیروهای مسلح عربستان سعودی به دعوت سرلشکر باقری به تهران سفر کرده بود و سفر خالد بن سلمان وزیر دفاع عربستان دومین سفر مقام ارشد دفاعی این کشور به ایران است. انتهای پیام/
3293096,وزیر دفاع تاجیکستان با سرلشکر باقری دیدار کرد,۲۷ فروردين ۱۴۰۴ - ۱۶:۱۷,https://newsmedia.tasnimnews.com/Tasnim/Uploaded/Image/1404/01/27/1404012716171227532600454.jpg,به گزارش گروه دفاعیخبرگزاری تسنیم، سرلشکر امام علی صابرزاده، وزیر دفاع جمهوری تاجیکستان که به تهران سفر کرده است، ظهر امروز در راس یک هیئت بلندپایه نظامی با حضور در ستاد کل نیروهای مسلح با سرلشکر محمد باقری دیدار و گفتگو کرد. در این دیدار که در راستای توسعه مناسبات دفاعی  دو کشور انجام شد، سرلشکر باقری ضمن تبریک و آرزوی موفقیت برای سرلشکر صابرزاده بعنوان وزیر دفاع جدید جمهوری تاجیکستان گفت: در حال حاضر تعامل و همکاری بین دو نیروهای مسلح در بالاترین سطح خود قرار دارد و همواره در حال رشد و توسعه است. سرلشکر باقری با تاکید بر اهمیت ارتقاء سطح روابط دو کشور در بخش‌های مختلف، تصریح کرد: اشتراکات فرهنگی، تاریخی، دینی و سیاسی می‌تواند بستر مناسبی برای تعامل نیرو‌های مسلح دو کشور ایجاد کند. سرلشکر باقری با اظهار آمادگی در خصوص افزایش همکاری‌ها در حوزه‌های دفاعی و نظامی؛ بر توسعه تبادل آموزش و همکاری پیرامون مبارزه با تروریسم  تاکید کرد. سرلشکر صابرزاده نیز در این دیدار ضمن تبریک  روز ارتش جمهوری اسلامی ایران؛ نیروهای مسلح ایران را مقتدر و کارآمد توصیف و صنعت دفاعی ایران را بسیار پیشرفته در منطقه و جهان عنوان کرد. انتهای پیام/
3292953,دیدار وزیر دفاع تاجیکستان با فرمانده‌کل ارتش,۲۷ فروردين ۱۴۰۴ - ۱۳:۴۳,https://newsmedia.tasnimnews.com/Tasnim/Uploaded/Image/1404/01/27/1404012713431836332598574.jpg,به گزارش گروه دفاعیخبرگزاری تسنیم، سرلشکر امامعلی صابرزاده، وزیر دفاع جمهوری تاجیکستان پیش‌ازظهر امروز، چهارشنبه، با حضور در ستاد ارتش با امیر سرلشکر سیدعبدالرحیم موسوی فرمانده‌کل ارتش جمهوری اسلامی ایران دیدار کرد. وزیر دفاع تاجیکستان دیروز با ورود به تهران با امیر نصیرزاده وزیر دفاع کشورمان نیز دیدار کرد. انتهای پیام/+
3292902,سلامی: ارتش در هماهنگی با سپاه موجب عصبانیت دشمنان شده است,۲۷ فروردين ۱۴۰۴ - ۱۲:۵۹,https://newsmedia.tasnimnews.com/Tasnim/Uploaded/Image/1403/03/04/1403030414545084130147074.jpg,"به گزارش گروه دفاعیخبرگزاری تسنیم، سردار سرلشکر حسین سلامی فرمانده‌کل سپاه پاسداران انقلاب اسلامی با صدور پیامی به‌مناسبت روز ارتش، 29 فروردین، ارتش را حصار مستحکم ایران اسلامی و پناهگاه مطمئن و افتخارآفرین ملت کنار سپاه پاسداران انقلاب اسلامی دانست. متن این پیام به‌شرح زیر است: بسم اللّه الرّحمن الرّحیم برادر گرانقدر امیر سرلشکر سید عبدالرحیم موسویفرمانده محترم کل ارتش جمهوری اسلامی ایران سلام علیکم؛29 فروردین ماه یادآور حماسه‌سازی‌های سترگ و شکوهمند نیروی زمینی آجا در دفاع از استقلال، امنیت و تمامیت ارضی کشور برابر دشمنان ایران اسلامی را که ""روز ارتش جمهوری اسلامی ایران"" نام نهاده شده است، صمیمانه به جنابعالی و آحاد فرماندهان، کارکنان و خانواده‌‌های مکرّم آنان تبریک و تهنیت عرض می‌نمایم. ارتش انقلابی و مردمی پس از حمایت حکیمانه و دوراندیشانه بنیانگذار جمهوری اسلامی ایران حضرت امام خمینی(ره) از ارتش و خنثی‌سازی توطئه شیطانی در انحلال آن که از حلقوم ضدانقلاب و تفاله‌های نفوذی استکبار زمزمه می‌شد به‌گواه حافظه تاریخی انقلاب اسلامی و ملت شریف و قهرمان، سرافراز و مقتدر در میدان‌های حساس جهاد و ایثار در هشت سال دفاع مقدّس و سال‌های پرفراز و نشیب پس از آن تا به امروز، همواره در حراست از ملّت و مملکت از هیچ تلاش و مجاهدتی فروگذار نکرده است و در این راه مقدس تاکنون هزاران شهید تقدیم اسلام و ایران عزیز کرده است. امروز ارتش بابصیرت و باصلابت جمهوری اسلامی ایران با درک درست و دقیق از ضرورت‌های زمانه و پاسخ به مأموریت‌ها و انتظارات فراروی در حوزه بازدارندگی و قدرت‌افزایی دفاعی در عرصه‌های مختلف جایگاه و نقش خود را در تراز یک ارتش کارآمد، روزآمد و قدرتمند تحکیم و تثبیت نموده است و در یک هم‌افزایی، هماهنگی و همدلی شکوهمند با ""سپاه پاسداران انقلاب اسلامی"" حصار مستحکم ایران اسلامی و پناهگاه مطمئن و افتخارآفرین ملت قرار گرفته و عصبانیت دشمنان استقلال و پیشرفت ایران بزرگ و مقتدر را سبب شده است. اینجانب با گرامیداشت یاد، نام و خاطره بیش از 48 هزار شهید گرانقدر ارتش جمهوری اسلامی ایران و تجلیل از حماسه‌‌سازی‌ها و فداکاری‌های جانبازان و رزمندگان غیور و سرافراز آجا، دوام توفیقات جنابعالی و آحاد فرماندهان و کارکنان مؤمن و خدوم آن سازمان در خیمه ولایت صحنه‌های دفاع از کیان و اقتدار ایران عزیز و خدمت به مردمان فهیم و شایسته این سرزمین را از خداوند قادر متعال مسئلت می‌جویم. سرلشکر پاسدار حسین سلامیفرمانده‌کل سپاه پاسداران انقلاب اسلامی انتهای پیام/+"
3292567,ویترین تسنیم شماره ۸۷۲,۲۷ فروردين ۱۴۰۴ - ۰۷:۱۵,https://newsmedia.tasnimnews.com/Tasnim/Uploaded/Image/1403/06/25/1403062509184120230973612.jpg,رهبر معظم انقلاب اسلامی در سخنان مهمی راجع به مذاکرات جاری غیرمستقیم میان ایران و آمریکا، با پرهیز دادن از «خوش‌بینی و بدبینی افراطی» به این گفتگوها افزودند: در گام‌های اول تصمیم کشور به مذاکره خوب کار شده است، بعد از این هم باید با دقت کار کرد، ضمن اینکه خطوط قرمزی برای ما و برای طرف مقابل کاملاً روشن است. هر روز بخشی از مهم‌تریناخبارو گزارش‌های تسنیم را در ویترین تسنیم ببینید: 1- امام خامنه‌ای: اشتباه برجام در این مذاکرات نباید تکرار شود 2- انهدام شلاخیم؛ ضربه به چشم اسرائیل در عملیات «وعده صادق» 3- مدیریت صحنه سیاسی در وعده صادق، کار بزرگ شهید رئیسی بود 4- ناگفته‌هایی از «کمپر»، «پراید پرنده» و ورود «خرس» به پایتخت  انتهای پیام/+
3292036,انهدام شلاخیم؛ ضربه به چشم اسرائیل در عملیات «وعده صادق»,۲۶ فروردين ۱۴۰۴ - ۱۶:۵۵,https://newsmedia.tasnimnews.com/Tasnim/Uploaded/Image/1404/01/26/1404012616012850232592654.jpg,گروه دفاعیخبرگزاری تسنیم:25 فروردین ماه سال 1403 نیروی هوافضای سپاه پاسداران انقلاب اسلامی در پاسخ به حمله تروریستی رژیم صهیونیستی به بخش کنسولی سفارت ایران در دمشق که منجر به شهادت مستشاران عالی نظامی کشورمان در سوریه و لبنان شد، عملیات وعده صادق 1 را به منظور هدف قرار دادن برخی تاسیسات نظامی و اطلاعاتی اسرائیلی دخیل در این عملیات اجرا کرد.  در این عملیات نیروی هوافضای سپاه با شلیک حجم انبوهی از پهپادهای انتحاری دوربرد، موشک‌های کروز و بالستیک، بزرگترین عملیات موشکی و پهپادی جهان و اولین عملیات مستقیم جمهوری اسلامی ایران علیه رژیم صهیونیستی را رقم زد. در این عملیات دو پایگاه مهم ارتش رژیم صهیونیستی به عنوان اهداف اصلی عملیلت انتخاب شده بودند. پایگاه هوایی نواتیم به عنوان پایگاهی که جنگنده‌های اف 35 رژیم صهیونیستی از آن برای ترور فرماندهان سپاه پرواز کرده‌ بودند و پایگاه اطلاعاتی رژیم صهیونیستی در ارتفاعات جبل الشیخ در منطقه جولان اشغالی که اطلاعات لازم برای حمله به سفارت ایران را در اختیار این رژیم قرار داده بود. شلیک موشک‌های عماد در وعده صادق 1 این عملیات در حالی انجام شد که رژیم صهیونیستی به همراه آمریکا، فرانسه، انگلیس و برخی کشورهای عربی منطقه یک پدافند هوایی چند لایه برای خود ایجاد کرد تا بتواند در مقابل ضربات ایران مقاومت کند اما در نهایت موشک‌های سپاه با موفقیت به اهداف خود اصابت کردند. شلیک موشک‌های کروز پاوه در وعده صادق 1 عملیات وعده صادق 1، به صورت ترکیبی طراحی شده بود تا در گام نخست پهپادی انتحاری شاهد 136 و موشک‌های کروز پاوه با طی مسافت بیش از 1000 کیلومتر از نقاط مختلف در کشور به سمت اهداف خود شلیک شوند و شبکه پدافندی دشمن را به خود مشغول سازند و در گام بعدی ترکیبی از موشک‌های بالستیک سوخت جامد و مایع با دقت اهداف خود را منهدم کنند. شلیک پهپادهای شاهد 136 در وعده صادق 1 این نوع طراحی عملیات تاکتیکی شناخته شده است زیرا پرتاب انبوه موشک‌‌های کروز و پهپادهای انتحاری موجب می‌شود تا دشمن برای انهدام آنها علاوه بر سامانه‌های پدافندی، جنگنده‌های خود را نیز برای رهگیری آنها بکار گیرند که در نتیجه آن شبکه رادارهای هشدار زود هنگام تمام توان خود را معطوف شناسایی این اهداف کند و فرصت کافی برای شناسایی موشک‌های بالستیک نداشته باشد. در نتیجه سامانه‌های ضد موشکی زمانی متوجه موشک‌های بالستیک می‌شوند که دیگر زمان کافی برای مقابله با آنها ندارند.  اما آنچه در این عملیات قابل توجه است هدف قرار دادن پایگاه اطلاعاتی رژیم صهیونیستی موسوم به شلاخیم در منطقه جبل الشیخ جولان اشغالی است. بررسی‌ها نشان می‌دهد این پایگاه متعلق به یگان 8200 سازمان اطلاعات ارتش اسرائیل(امان) است و با دارا بودن چند سایت وظیفه جمع آوری اطلاعات سیگنالی و همچنین هدایت جنگنده‌های اسرائیلی در آسمان سوریه و لبنان را دارد. تصویر هوایی پایگاه اطلاعاتی شلاخیم در ارتفاعات جبل الشیخ منطقه جبل الشیخ در شمال شرق جولان اشغالی واقع شده است و پایگاه شلاخیم در مرتفع‌ترین قسمت این رشته کوه قرار دارد بصورتیکه هر نیرویی با قرار گرفتن روی این موقعیت اشراف کاملی روی منطقه جنوب شرق لبنان و بخش وسیعی از سوریه بخصوص دمشق پایتخت این کشور دارد. اسرائیل این منطقه را در جریان جنگهای 1967 و 1973 تصرف کرده و از آن زمان به بعد با ایجاد مجموعه پایگاه شلاخیم و تجهیز آن به پیشرفته‌ترین سامانه‌های راداری و جمع آوری شنود سیگنالی توانسته است اشراف اطلاعاتی قابل توجهی در سوریه و لبنان داشته باشد و بخصوص بعد از آغاز بحران سوریه عمده عملیات‌های هوایی و تروریستی رژیم صهیونیستی که توسط پهپادها و جنگنده‌های این رژیم در خاک سوریه انجام می‌شد با هدایت دقیق این پایگاه صورت می‌گرفت. پایگاه اطلاعاتی شلاخیم در ارتفاعات جبل الشیخ برای مثال در جریان حمله رژیم صهیونیستی به پایگاه هوایی T-4 در سوریه و شهادت جمعی از مستشاران نیروی هوافضای سپاه، هدایت جنگنده‌های رژیم صهیونیستی توسط این پایگاه انجام شده بود. اما عملیات وعده صادق 1 نخستین مرتبه‌ای نبود که سپاه این پایگاه را مورد هدف قرار داده بود. در پاسخ به شهادت نیروهای سپاه در T-4 نیز سپاه این پایگاه را با شلیک انبوه راکت مورد اصابت قرار داده بود که در نتیجه آن علاوه بر وارد آمدن خسارتی به این پایگاه، تعدادی از نیروهای محافظ این پایگاه نیز به هلاکت رسیده بودند. پایگاه اطلاعاتی شلاخیم در ارتفاعات جبل الشیخ اما خسارت وارد شده به این پایگاه در جریان عملیات وعده صادق 1 بسیار بیشتر از عملیات قبلی سپاه بود به صورتیکه تا چند مدت پس از این عملیات نیروهای حزب‌الله لبنان توانستند عملیات‌های پهپادی خود علیه رژیم صهیونیستی را گسترش دهند و عمق بیشتری از این رژیم را مورد اصابت قرار دهند. هدف قرار دادن و انهدام بخش مهمی از پایگاه شلاخیم در عملیات وعده صادق علاوه بر آنکه اشراف اطلاعاتی ایران را نشان می‌دهد قدرت نقطه زنی و انهدام موشک‌های ایرانی را نیز به اثبات می‌رساند. انتهای پیام/
3292217,تأکید وزرای دفاع ایران و تاجیکستان بر توسعه همکاری‌ها,۲۶ فروردين ۱۴۰۴ - ۱۴:۵۳,https://newsmedia.tasnimnews.com/Tasnim/Uploaded/Image/1404/01/26/1404012614424516332591174.jpg,به گزارش گروه دفاعیخبرگزاری تسنیم، امیر سرتیپ خلبان نصیرزاده وزیر دفاع و پشتیبانی نیروهای مسلح جمهوری اسلامی ایران دردیدار با سرلشکر امامعلی صابرزاده وزیر دفاع جمهوری تاجیکستان با تبریک انتصاب سرلشکرصابرزاده به سمت وزیر دفاع جمهوری تاجیکستان و انتخاب تهران به عنوان نخستین مقصد سفر خارجی وزیر دفاع تاجیکستان در مسئولیت جدید این امر را نشانه‌ای در جایگاه ویژه همکاری‌های دفاعی و نظامی در عرصه روابط دو کشور بر شمرد. وی با اشاره به اشتراکات عمیق دو کشور در زمینه‌های مختلف از جمله حوزه‌های زبانی، فرهنگی، دینی، تاریخی، تمدنی به جایگاه ویژه و برجسته‌ تاجیکستان در سیاست خارجی جمهوری اسلامی ایران اشاره کرد. وزیر دفاع  با بیان اینکه نگاه جمهوری اسلامی ایران به جمهوری تاجیکستان راهبردی و مبتنی بر احترام متقابل بوده است، افزود: تعبیر مقام معظم رهبری(مدظله العالی) در خصوص روابط با کشور تاجیکستان روابط مبتنی بر برادری، خویشاوندی است. امیر نصیرزاده دیدارهای مکرر روسای جمهور دو کشور در طول 3 دهه گذشته را نمادی از اهتمام و توجه مقامات عالی برای توسعه همکاری‌ها دانست. وزیر دفاع کمیسیون‌های مشترک همکاری دو کشور و سفر اخیر پزشکیان به دوشنبه و امضای 22 سند همکاری را نقطه عطفی در پیشرفت و ارتقا سطح مناسبات فی مابین دانست و اظهار داشت: دو کشور در مجامع بین المللی نیز همکاری‌های خوبی دارند و عموما از مواضع یکسانی در مجامع منطقه‌ای و بین المللی برخوردارند. وی با بیان اینکه روندها و تحولات جهانی بسیار پر شتاب و امنیتی شده است، بر همکاری دو جانبه و همچنین بهره گیری از ظرفیت حضور در سازمان های بین المللی و سازمان همکاری شانگهای در هماهنگی و پیشگیری از بروز مشکلات امنیتی و همچنین مبارزه با تروریسم و افراط گرایی تاکید کرد. وی همچنین با انتقاد از سکوت برخی نهادها و سازمان‌های مدعی حقوق بشر در برابر جنایات جنگی رژیم صهیونیستی علیه مردم غزه و لبنان بر لزوم فشار به رژیم غاصب برای توقف نسل کشی و کشتار مردم بیگناه تاکید کرد. سرلشکر امامعلی صابرزاده وزیر دفاع تاجیکستان نیز در این دیدار با اشاره به اشتراکات فراوان اجتماعی، فرهنگی، دینی و تاریخی دو کشور گفت: دو کشور نتایج بسیار خوبی در طول همکاری‌های گذشته به دست آورده اند. وزیر دفاع جمهوری تاجیکستان با اشاره به اسناد متعدد همکاری بین دو کشور گفت: همکاری‌های دو جانبه دفاعی از پشتوانه و حمایت رهبران دو کشور برای توسعه مناسبات برخوردار است. وی در ادامه این دیدار بر ضرورت تقویت مناسبات دو جانبه و توسعه همکاری‌های دفاعی و همچنین تلاش مشترک در جهت مقابله با تروریسم، افراط گرایی، قاچاق سلاح، جنایات سازمان یافته در جهت ارتقای امنیت منطقه تاکید کرد.در پایان این دیدار وزرای دفاع ایران و تاجیکستان در خصوص موضوعات دفاعی تبادل نظر کردند. انتهای پیام/
3292030,سردار سلیمانی: آزادی قدس به آرمانی جهانی بدل شده است,۲۶ فروردين ۱۴۰۴ - ۱۱:۱۹,https://newsmedia.tasnimnews.com/Tasnim/Uploaded/Image/1402/07/10/1402071009162677828470444.jpg,به گزارش خبرنگار دفاعیخبرگزاری تسنیم، سردار غلامرضا سلیمانی رئیس سازمان بسیج مستضعفین در جسنواره رسانه‌ای ابوذر طی سخنانی اظهار داشت: اگر یک نگاه عمیقی به آن چیزی که امروز در فلسطین مظلوم می‌گذرد داشته باشیم متاسفانه شاهد قرن‌ها ظلم به این سرزمین از سوی قدرت‌های مسلط در غرب هستیم.  وی افزود: قدرت‌های مسلط در غرب در زمان‌های مختلف چشم طمع به این سرزمین داشتند برای آنکه سرزمین مقدس فلسطین با وجود قدس شریف در ساحل مدیترانه مدخل ورود به جهان اسلام است. سردار سلیمانی ادامه داد: امروز آن چیزی که در این سرزمین می‌گذرد و این مردم مظلوم از سوی یک گروه تبهکار جنایتکار صهیونیست با پشتیبانی قدرت‌های مسلط و شیطانی عالم در غرب این چنین تحت جنایات وحشیانه قرار دارند همان ظلمی است که از اعصار گذشته آغاز شده است. رئیس سازمان بسیج مستضعفین تصریح کرد: امروز بشریت بیدار شده است و انسان‌ها در همه سرزمین‌ها در همه کشورها به پا خاسته‌اند و به وجود یک جریان جنایتکار در عالم آگاهی پیدا کردند و در این اندیشه‌اند که چگونه این نیروی شیطانی و این جریان جنایتکار را از عالم برچیند و عالم را از وجود این خبیثان پاک کنند. وی افزود: این آگاهی به دست آمد به خصوص در دوره پیروزی انقلاب اسلامی یعنی از بهمن 57 تا به امروز که امام راحل عظیم عظیم‌الشأن ما مسئله اصلی جهان اسلام را فلسطین ترسیم فرمودند، امروز بشریت مسئله اصلی جهان را فلسطین تلقی می‌کنند و این به برکت انقلاب اسلامی و به برکت راهی است که امام راحل به ملت‌های مسلمان و ملت‌های آزاده جهان نشان دادند و به برکت مقاومت مردم مظلوم و تحت ظلم فلسطین است.  به وجود فلسطین افتخار می‌کنیم و دیری نخواهد پایید که انشالله این سرزمین آزاد خواهد شد. سردار سلیمانی عنوان کرد: امروز فلسطین یک نماد و معیار جبهه حق در دنیا است و معیار جبهه باطل امروز اسرائیل جنایت‌کار و اشغالگر است. وی اظهار داشت:‌ بعضی همین امروز در تلاشند که در آینده جایزه صلح نوبل دریافت کنند در حالی که دستشان به خون مظلومان فلسطین و همینطور بعضی از مظلومان کشورهای مسلمان آغشته است. امروز جنایتکاران در یک شرایطی قرار گرفته‌اند که بشریت توانسته آنها را بشناسد و بر آن وقوف پیدا کند و این در سایه جهاد رسانه‌ها بوده به‌خصوص جهاد ملت بزرگ و انقلابی ایران است که این‌چنین دل در گرو آزادی فلسطین تحت اشغال دارد و این چنین با شور و احساس در راهپیمایی روز قدس یا در مناسبت‌هایی که کمک‌های مؤمنانه به این ملت مظلوم فراخوان داده می‌شود سر از پا ناشناخته به میدان می‌آید و اعلام موجودیت و اعلام آمادگی می‌کند. رئیس سازمان بسیج مستضعفین گفت: انصافاً رسانه‌های ما در داخل کشور اعم از بخش‌های دولتی نهادهای انقلابی و رسانه‌های مردم پایه در فضای مجازی خیلی خوب عمل کردند چون ما آگاهیم چه حجم سنگینی از حملات رسانه‌ای و عملیات‌های روانی توسط قدرت‌های بزرگ بر علیه ملت ایران فعال است و مقابله با این حجم سنگین با این تهاجم گسترده رسانه‌ای و عملیات‌های روانی که ابعاد بین المللی دارد کار بسیار سختی است اما ملت ایران توانست در این کارزار بزرگ رسانه‌ای موفق شود. وی ادامه داد: همه ظرفیت‌های امید آفرینی در درون کشور ما وجود دارد. وقتی ظرفیت‌های کشور در عرصه‌های گوناگون به تصویر کشیده می‌شود بسیار امید‌ آفرین است و امروز امید در کشور ما موج میزند. ما امروز شاهد این تاثیر در سطح دنیا هستیم انشالله باید رسانه‌ها امیدآفرینی را در کنار جهاد تبیین و بازگو کردن جنایت‌های رژیم صهیونیستی از ظلمی که به مردم مظلوم فلسطین می‌شود دنبال کنند. اگر در گذشته می‌گفتیم آزادی قدس آرمان مسلمانان است، امروز آرمان جهان آزادی قدس نماد حاکمیت صلح و عدالت بر جهان شده است. انتهای پیام/
3291970,نائینی: امنیت ملی و قدرت نظامی جزو خطوط قرمز ایران است,۲۶ فروردين ۱۴۰۴ - ۱۰:۳۷,https://newsmedia.tasnimnews.com/Tasnim/Uploaded/Image/1403/10/17/1403101715020491931844104.jpg,"به گزارش گروه دفاعیخبرگزاری تسنیم، در نخستین سالروز عملیات اقتدارآفرین و راهبردی وعده صادق 1، سردار علی محمد نائینی سخنگوی سپاه پاسداران انقلاب اسلامی با اشاره به ابعاد و پیامدهای راهبردی این عملیات و تأکید بر این‌که «عملیات وعده صادق 1 بزرگ‌ترین عملیات پهپادی جهان در سطح منطقه‌ای و با شعاع پروازی بیش از 1000 کیلومتر بود» گفت: وعده صادق 1 نشانی از ابتکار عمل و توانمندی آفندی نامتقارن جمهوری اسلامی ایران برای ضربه به دشمن صهیونیستی و نخستین رویارویی نظامی مستقیم و علنی جمهوری اسلامی ایران و رژیم‌صهیونیستی بود. وی با تأکید بر اینکه وعده صادق 1 عملیاتی کاملاً مشروع، قانونی و براساس بند 51 منشور ملل متحد انجام شد، افزود: این عملیات همزمان سه تصویر مشخص و مهم یعنی اراده استوار جمهوری اسلامی برای پاسخ قاطع به رژیم تروریستی متعرض به امنیت جمهوری اسلامی ایران، اعتماد و توانمندی نیروهای مسلح برای مقابله با رژیم صهیونی و برنامه‌ریزی و ظهور طرح ریزی‌های نظامی منحصربفرد ایران براساس رهیافت‌های نامتقارن برای مقابله با این رژیم را به نمایش گذاشت.سخنگوی سپاه پاسداران انقلاب اسلامی اظهار داشت: وعده صادق 1 بی‌توجهی و بی‌اعتنایی نیروهای مسلح جمهوری اسلامی ایران در قبال فشارهای سیاسی آشکار و پنهان حامیان رژیم‌صهیونیستی برای ممانعت از پاسخ به همه ناظران داخلی و خارجی ""استقلال و عزتمندی"" نیروهای مسلح ایران را به تصویر کشید.وی ادامه داد: این عملیات همچنین هم‌افزایی و همگرایی بخش‌های سیاسی و نظامی جمهوری اسلامی ایران در ضرورت پاسخ نظامی به تجاوز رژیم صهیونیستی به کنسول‌گری ایران، انسجام در حاکمیت و پایبندی ارکان نظام و همه گروههای سیاسی و احزاب در دفاع از جمهوری اسلامی را به تصویر کشاند.سردار نایینی با تأکید بر اینکه «وعده صادق 1 براساس محاسبه درست و واقعی انجام شد و دربردارنده دو دسته اهداف اصلی یا راهبردی و فرعی یا تاکتیکی بود» در خصوص جزئیات اهداف مورد اشاره تصریح کرد: فروپاشی بازدارندگی اسرائیل، تحقیر امنیتی اسرائیل، کاشت هراس و ترس از یک درگیری گسترده با ایران در نظام اجتماعی و امنیتی اسرائیل و در نهایت ظهور اراده و قدرت ملت ایران و نیروهای مسلح در عرصه بین‌المللی، جزو اهداف و برنامه راهبردی ایران در طرح ریزی و اقدام در عملیات وعده صادق-1 بود.سخنگوی سپاه در رابطه با «پیام‌های عملیات وعده صادق- 1» تصریح کرد: بنیان سست امنیتی حاکم بر سرزمین‌های اشغالی برخلاف بزرگنمایی پوچ بنگاه‌های تبلیغی اسرائیلی عیان و توان آفندی ایران به عنوان یک قدرت موشکی و پهپادی در منطقه و جهان در این عملیات به اثبات عمومی رسید.این مقام عالی سپاه پاسداران انقلاب اسلامی درباره ابعاد دیگر از پیام‌های عملیات وعده صادق- 1 گفت: اقبال و تحسین ملت‌های اسلامی و گروه های مقاومت از نیروهای مسلح جمهوری اسلامی ایران و ایجاد حس امید در ملت مقاوم فلسطین و مردم مظلوم غزه، جزئی از ثمرات و برکات اجتماعی عملیات وعده صادق 1 بود و امتداد مقاومت و خط مطالبه گسترده نابودی اسرائیل در عمق هویت دینی منطقه را به نمایش گذاشت.معاون روابط عمومی و سخنگوی سپاه پاسداران انقلاب اسلامی در پایان این نشست خبری و در جمع‌بندی صحبت‌های خود با تأکید بر اینکه امنیت ملی و قدرت دفاعی و نظامی جزو خطوط قرمز جمهوری اسلامی ایران است، تصریح کرد: عملیات وعده صادق 1 و همچنین وعده صادق 2، دو مصداق عینی و برجسته قاطعیت و جدیت نیروهای مسلح ایران در دفاع از امنیت ملی و پاسداری از انقلاب اسلامی است که از پشتوانه عمومی و مردمی برخوردار است. وعده صادق 1 تأییدی بر این ادعاست چرا که حمایت و پشتیبانی عمومی ملت ایران از پاسخ نیروهای مسلح و ایجاد حس غرور و عزت در جامعه ایران، پایبندی ملت ایران به اصول انقلاب اسلامی و وطن دوستی شان را برخلاف تبلیغات رسانه‌های معاند و بیگانه، یکبار دیگر تایید کرد. انتهای پیام/"
3291844,دیدار وزیران دفاع ایران و تاجیکستان در تهران,۲۶ فروردين ۱۴۰۴ - ۰۹:۱۴,https://newsmedia.tasnimnews.com/Tasnim/Uploaded/Image/1403/06/25/1403062509184120230973612.jpg,به گزارش گروه دفاعیخبرگزاری تسنیم، امیر عزیز نصیرزاده وزیر دفاع و پشتیبانی نیروهای مسلح ایران، صبح امروز سه‌شنبه میزبان سرلشکر امامعلی صابرزاده وزیر دفاع تاجیکستان در تهران بود. این نخستین سفر و دیدار رسمی همتای تاجیکستانی با روی کار آمدن دولت چهاردهم در ایران است. در این دیدار، امیر نصیرزاده بر توسعه همکاری‌ها و روابط سیاسی و امنیتی و اقتصادی میان دو کشور تاکید کرد. انتهای پیام/
3291835,وزیر دفاع: یک مدیر باید دارای تفکر راهبردی باشد,۲۶ فروردين ۱۴۰۴ - ۰۸:۵۴,https://newsmedia.tasnimnews.com/Tasnim/Uploaded/Image/1398/05/15/139805150859512618043354.jpg,به گزارش گروه دفاعیخبرگزاری تسنیم، امیر عزیز نصیرزاده وزیر دفاع و پشتیبانی نیروهای مسلح در همایش منابع انسانی وزارت دفاع که در سالن اجتماعات شرکت پشتیبانی و نوسازی بالگردها (پنها) برگزار شد، اظهار داشت: سرمایه انسانی به‌راحتی به دست نمی‌آید و آنچه باعث می‌شود یک فرد را جذب و تبدیل به سرمایه کنیم حاصل زحمات یک مدیر منابع انسانی است. وزیر دفاع و پشتیبانی نیروهای مسلح با اشاره به اینکه سرمایه انسانی یک مزیت راهبردی به حساب می‌آید، عنوان کرد: فرمانده معظم کل قوا همواره بر اهمیت سرمایه انسانی به‌عنوان یک مزیت راهبردی تأکید دارند. امیر نصیرزاده اضافه کرد: مدیران منابع انسانی در جذب نیروهای باکیفیت نقش مهمی دارند و لذا این موضوع بسیار حائز اهمیت است. وی با بیان اینکه یک مدیر منابع انسانی باید ویژگی‌های مهمی داشته باشد، تأکید کرد: یک مدیر منابع انسانی باید دارای تفکر راهبردی باشد و اگر تفکر راهبردی نداشته باشد و به فکر حال باشد، شکست خورده است؛ امروز باید بدانیم که ما با پدیده کاهش موالید مواجهیم و یک مدیر منابع انسانی با تفکر راهبردی نمی‌تواند به این موضوع بی‌تفاوت باشد. وزیر دفاع و پشتیبانی نیروهای مسلح با بیان اهمیت هوش مصنوعی در جامعه، تصریح کرد: اگر یک مدیر منابع انسانی تفکر راهبردی نداشته باشد یعنی آینده‌نگر نباشد، قطعاً در جذب نیروهای متخصص به مشکل بر خواهد خورد؛ همچنین تحصیلات مرتبط با حوزه جذب نیروها نیز در انتخاب یک نیروی مؤثر حائز اهمیت است. وی گفت: یک مدیر منابع انسانی باید علم و دانش کافی و همچنین مهارت‌های ارتباطی خوبی داشته باشد تا بتواند با مهارت‌های ارتباطی، خوب حرف بزند، خوب مذاکره کند، خوب بشنود و فرهنگ سازمانی را خوب بشناسد تا یک انتخاب و تصمیم مناسب داشته باشد. امیر سرتیپ نصیرزاده با تأکید به اینکه مدیران منابع انسانی باید فرهنگ سازمانی و چارچوب‌های آن را به‌خوبی بشناسند، عنوان کرد: اخلاق‌مداری، رعایت عدالت، انضباط کاری، داشتن جوهره رهبری و قانون‌مداری از ویژگی‌های یک مدیر توانمند است. انتهای پیام/+
3291428,مدیریت صحنه سیاسی در وعده صادق، کار بزرگ شهید رئیسی بود,۲۶ فروردين ۱۴۰۴ - ۰۸:۰۰,https://newsmedia.tasnimnews.com/Tasnim/Uploaded/Image/1404/01/24/1404012413585912032573264.jpg,"به گزارش خبرنگار سیاسیخبرگزاری تسنیم، 25 فروردین ماه سال 1403 نیروی هوافضای سپاه پاسداران انقلاب اسلامی عملیات «وعده صادق یک» را در پاسخ به حمله تروریستی رژیم صهیونیستی به سفارت ایران در دمشق و شهادت سرداران زاهدی و حاج‌رحیمی و همراهان‌شان اجرا کرد. در این عملیات پهپادهای انتحاری، موشک‌های کروز و بالستیک طی یک عملیات ترکیبی، اهداف نظامی و اطلاعاتی رژیم صهیونیستی در سرزمین‌های اشغالی شامل پایگاه هوایی نواتیم و پایگاه اطلاعاتی شلاخیم را با موفقیت هدف قرار دادند. بر اساس این گزارش، این عملیات که نخستین مواجهه نظامی مستقیم جمهوری اسلامی ایران با رژیم صهیونیستی بود علاوه بر آنکه توانایی نظامی و فناوری تسلیحات ایرانی را به اثبات رساند، ضعف سامانه‌های پدافندی ارتش رژیم غاصب صهیونیستی را آن هم در شرایطی که با کمک آمریکا و برخی کشورهای منطقه دفاع هوایی چندلایه برای آن تدارک دیده شده بود نمایان کرد.  در زمان اجرای این عملیات شهید آیت‌الله سید ابراهیم رئیسی به‌عنوان رئیس‌جمهور و رئیس شورای‌عالی امنیت ملی نقش پررنگی در اجرای این عملیات ایفا کرد. به‌منظور بررسی نقش شهید رئیسی در عملیات وعده صادق یک و تدابیر و هماهنگی‌هایی که صورت گرفت، گفت‌وگویی با «مهدی مجاهد» معاون پیگیری‌های ویژه دفتر رئیس‌جمهور شهید آیت‌الله رئیسی انجام دادیم. مجاهد دراین‌خصوص ابراز کرد: بعد از حملۀ رژیم صهیونیستی به کنسولگری ایران در دمشق در تاریخ 13 فروردین 1403، پس از تدبیر رهبر معظم انقلاب، شهید رئیسی شخصاً صحنه را مدیریت کرد و تأکید ویژه داشت که باید پاسخ قوی و بهنگام داده شود. وی با بیان اینکه شهید رئیسی فرمانده ارشد عملیات وعده صادق بود، افزود: سردار حاجی‌زاده فرمانده نیروی هوافضای سپاه دراین‌باره می‌گوید؛ ""اگر آقای رئیسی نبود، نهایتاً 20 درصد از این موفقیت‌هایی که به‌دست آوردیم، حاصل می‌شد"". معاون پیگیری‌های ویژه دفتر شهید رئیسی اظهار داشت: یک جنبه مهم عملیات وعده صادق یک، بُعد سیاسی و دیپلماتیکِ آن بود که ناظر به قبل و بعد عملیات است. جنبۀ ناظر به قبل از اقدام این است که باید برای کشورها احراز شود اقدام ما بر اساس حقوق بین‌الملل و مصداق دفاع مشروع و حق قانونی است، چنانچه قبل از انجام این عملیات، رژیم صهیونیستی و حامیانش از طریق کشورهای اروپایی و حتی برخی کشورهای منطقه پیام می‌دادند و تهدید می‌کردند؛ ""اگر پاسخ دهید، واکنش محکمی خواهیم داشت.""، و به‌توهم خود قصد داشتند ما را بترسانند تا پاسخ ندهیم. مجاهد ادامه داد: شهیدان رئیسی و امیرعبداللهیان این ادراک را برای طرف مقابل ایجاد کردند که جمهوری اسلامی ایران پاسخ قاطعی به تعرض رژیم صهیونیستی خواهد داد و اگر آن‌ها واکنشی نشان دهند، مجدداً جوابی شدیدتر به آن‌ها داده خواهد شد و این‌گونه نظام محاسباتی دشمن با واقعیت میدانی حاکم در داخل کشور یعنی ارادۀ قطعی برای پاسخ به اقدام رژیم آشنا شد. وی گفت: مدیریت صحنه سیاسی و دیپلماتیک این عملیات، کار بزرگ آقای رئیسی بود، بعد از آن نیز همگان شاهد واکنش ضعیف و قابل اغماض رژیم صهیونیستی به وعده صادق یک بودند که دلیل دیگری شد بر قوت مدیریت کلان این عملیات. مجاهد با بیان اینکه دومین مدیریت ویژۀ شهید رئیسی در وعده صادق یک، مدیریت اقتصاد و اداره امور داخلی کشور بود، عنوان کرد: همسر شهید رئیسی نقل می‌کند که یکی ـ دو شب قبل از عملیات وعده صادق، رئیس‌جمهور شهید با یکی از فرماندهان ارشد نیروهای مسلح که احترام ویژه‌ای هم برای او قائل بود، گفت‌وگوی تلفنی داشت؛ در اثنای صحبت، خطاب به فرمانده گفته بود؛ ""مسئولنرخ ارزو سفره مردم من هستم؛ شما دستور صادرشده را انجام دهید و نگران این مسائل نباشید"". وی با بیان اینکه آیت‌الله رئیسی قوت قلب فرماندهان نظامی بود، گفت: بخش سوم مدیریت ایشان مربوط به نیروهای مسلح است که در پشتیبانی و حمایت عملی، معنوی و روانی از آن‌ها تمام‌قامت در میدان بود که این مسئله به‌اذعان خود فرماندهان نیروهای مسلح است که عملیات با قاطعیت صورت گرفت.  مجاهد اظهار داشت: شهید رئیسی بعد از انجام عملیات نیز برای برهم زدن فضای القایی دروغین دشمن در ایجاد سایه جنگ و فضای ترس از جامعه، با چند اقدام فضا را عادی کرد، به‌عنوان مثال بلافاصله بعد از عملیات، شورای‌عالی مسکن و جشن اهدای منازل مسکونی به مددجویان کمیته امداد و ستاد اقتصادی دولت را برگزار کرد. وی اضافه کرد:‌ هم‌چنین درباره مراسم رژه 29 فروردین روز ارتش که نظرات متفاوت بود و برخی می‌گفتند آن مراسم می‌تواند از اهداف رژیم برای شیطنت باشد و قائل بودند که ایشان در مراسم رژه حضور نیابند یا برخی دیگر می‌گفتند حضور کوتاهی داشته باشند و...؛ اما ایشان مقتدرانه در محل برگزاری مراسم حضور یافتند، بعد از آن نیز به سفر استانی سمنان رفتند و تغییری در برنامه‌شان اعمال نکردند؛ این چند نمونه از اقدامات‌شان برای بی‌اعتبار کردن سایه جنگ از سوی دشمن بود. انتهای پیام/+"
